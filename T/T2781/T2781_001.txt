No .  27 8 1  [ c f .  No .  6 8 5 ]
盂蘭盆 經 讚 述


自他 之 □□□ □□ □□ □□ □□ □□ 暢 八 辨 而 動 □□□ □□ 聲 而 流 □□ □□ □□ □□ □□ □□ 言 經 從 教 主 為名 故 稱 佛說 盂 □□□ □□ □□ □□ □□ 異 流 上 出 纔 連 皮 骨 命 似 倒 懸 既 □□□ 發起 □□ 稱 曰 盂蘭盆 者 。 即成 食 之 器 。 甘□ 百 味 □□□ 方 此 無 加 香 積 名 飡 悉 爼 。 在 於 盆 內 。 奉佛 施 僧 。 以 救 倒 懸 之 苦 。 故 曰 盆 也 。 經 者 能詮之教 。 梵語 云 修多羅 。 新 翻 云 素呾攬 。 此 云 為 經 。 亦名 為 綖 。 經 有 五 義 。 略 據 二 途 。 一曰 涌泉 。 即 住 而 無 竭 。 二稱繩墨 。 即 契 定 正 邪 。 詮 定 無 改 故 名為 經 。 依 佛 地 論 。 能貫能攝 故 名為 經 。 以 佛 聖教 貫穿攝持 所 應 說 義 所 化生 故 。 應知此中 宣說 蘭 盆 拔 苦 孝 行 饒益有情 。 依 所詮 義 故 名為 經 。 如緣 起 經 集 寶 論 等 故 名為 經 。


此 經 三分 。 一教 起 因緣 分 。 二 目連 大叫 下 明 聖教 所說 分 。 三 目連 白 佛言 下 明 依教奉行 分 。 明 教 起 所因 所緣 故 。 釋 教 起 因緣 分 。 正顯 聖教 所說 法門 品類差別 故 。 云 聖教 所說 分 。 顯 彼 時 眾 聞佛所說 歡憙 奉行 故 。 名 依教奉行 分 。 若依 舊 解 。 名 序正流通 。 與 新 經 論 三分 不異 。 初 教 起 分 中 。 一明 證 信 分 。 二明 發起 分 。 證 信 分 中 。 聞 者 出 能 聞 人 。 只是 傳 法 之 人 。 即 阿難 是 。 如是 者 出 所聞 法 。 表 經 可信 。 聞 者 如來 圓音 纔 振 。 眾 即 翹 心 專注 。 耳 識 採 攬 。 故 名為 聞 。 餘 經 具 道 我 聞 。 今 此 經 略 去 我 字 。 故 但 言 聞 。 依 佛 地 論 。 我 謂 諸蘊 世俗 假 者 。 聞 謂 耳 根 發 識 聽 受 。 廢別就總 故 說 我 聞 。 又 如來 悲 願 增上緣 力 。 聞 者 識 上 文 義 相 生 。 此 文 義 相 。 雖 依 眾生 自 善 力 起 。 就 佛 強 緣 名為 佛說 。 由 耳 根 力 自心 變現 故 名 我 聞 。 又 聞 者 善根 增上緣 力 。 如來 識 上 文 義 相 生 。 此 文 義 相 是 佛 利他 善根 所起 故 名 佛說 。 聞 者 識 心 雖 不取 得 。 然 似 彼 相 分 。 明 顯現 故 。 曰 我 聞 。


經曰 如是 者 　 述曰 。 下 出 所聞 法 。 如 者 稱 理 之 言 。 是 者 簡 非 之 稱 。 若 如 不 即 理 以之為 非 。 如 即 理 如 故 云 為 是 。 亦可 是 信 相 也 。 信 即 內 心 決定 為 習 。 道 之 某相 。 乃發 言 即可 勸 物 同 趣 。 所以 口 心 決定 即為 信 相 。 信 相 既 入 道 之 始 。 如是 亦 經 序 之 初 。 依 佛 地 論 。 如是 之 言 信 可 審定 。 謂 如是 法 。 我昔曾聞 此 事 如是 。 齊 此 當言 定 無有 異 。 又云 。 如是 總 言 。 依 四 義 轉 。 一依 譬喻 。 謂 。 當 所說 如是 文句 。 如 我 昔 聞 。 此 以 今 譬 古 。 二依 教 海 。 謂 。 告 時 眾 汝等 當 聽 。 我 昔 所聞 。 三依 問 答 。 謂 。 有 問 言 。 汝 當 所說 昔 定 聞 耶 。 故 次 答言 。 如是我聞 。 四依許可 。 謂 。 結 集 之 時 。 諸 菩薩 眾 咸共 請 言 。 如汝所 聞 。 當 如是 說 。 傳 法 菩薩 便 許 彼 言 如是 當說 。 如 我 所聞 。 具 此 四 義 故 曰 我 聞 。 上來 證 信 分 訖 　 經曰 一時 者 　 述曰 。 下 明 發起 分 有 四句 。 一明 起 教 時 。 二明 起 教 主 。 三明 起 教 處 所 。 四明 起 教 人 。 一時 者 起 教 時 。 謂 。 說 者 法 義 天 真 朗 然 啟 悟 。 聽 者 即 翹 心 注 想 文句 無倒 。 斯 即 法 澤 降 流 之日 。 德 侶 蒙賴 之 辰 故 曰 一時 。 若不爾者 。 字 名 句 等 說 聽 時 異 。 云何 言 一 。 或 能說 者 得 陀羅尼 於 一字 中 。 一剎那 領 能說 能持 一切 法門 。 或 能 聽 者 得 許 耳 根 一剎那 領 得 一字 時 。 拾 餘 一切皆 無障礙 悉能 領受 故 名 一時 。 或 相 會 過 時 分 無別 故 名 一時 。 即是 說 聽 共相 會 遇 同 一時 義 故 名 一時 。


經曰 佛 者 　 述曰 。 第二 明 起 教 主 。 如來 逈 棄 囂塵 獨 超 臣 庭 。 圓智 之 猶 明 鏡 。 悲 願 之 似 摩尼 。 彼 我 之 化 天 戲 。 自他 之 利 不息 故 名為 佛 。 依 佛 地 論 佛 者 是 一切 智 一切種智 。 離 煩惱 障 及 所知障 。 於 一切 法 一切 種 相 能 自 開 覺 。 亦能 聞 覺 一切有情 。 如睡夢覺 。 如 蓮花 開 。 故 名為 佛 。


經曰 在 舍衛國 耆 樹 給孤獨 薗 者 　 述曰 。 此 第三 明 起 教 處 所 也 。 舍衛國 者 此 云 名 物 國 。 以 彼 國 中 積 有 餘 物 多 有異 珍 。 既 名 振 遐 邦 聲 流 遠 國 。 即為 名 也 。 祇 樹 者 即 祇陀 也 。 此云戰勝 。 即 太子 名 也 。 給孤獨 者 。 此 云 須達 即是 國 臣 之 號 。 若依 今日 三藏法師 新 經 及 論 　 云 室羅伐 誓多林 給孤獨園 。 良以 舊來 三藏 不 善 方 音 。 遂 置 訛謬 若 身 梵本 。 應 言 室羅伐 悉 底 國 。 略 去 悉 底 也 。 唐 云 名聞 國 。 上 古 之 時 有 兄弟二人 居 時 習 仙 而 獲 仙 證 。 而 此 仙人 名聞 第一 。 為 國 之 寶 。 後 時 於 此 安 國 立 堵 。 即 以 二 仙 之 名為 國 城 之 稱 。 或曰 多聞 國 。 此 國 多 有 聰明 學 問 。 能造 論 記 。 九 十六 種 外道 師 弟 此中 最多 。 又 十六大國 。 而 此 國 中 見 有 四德 。 普 勝 餘方 。 一 財物 德 。 二 欲塵 德 。 三法 德 。 謂 施 戒 修 四 解脫 德 。 謂 出 世 果 故 曰 多聞 。 誓 多 者 舊 云 祇陀 。 語 訛 也 。 此云戰勝 。 太子 生 時 隣國 怨 至 。 振 而得 勝 故 云 戰 勝 。 林 者 國 樹 之 總名 也 。 園 本 誓 多 所有 須達 布 金 買 之地 。 得 安 金 園 屬 須達 。 樹 妨 布 價 。 林 歸 誓 多 。 給孤獨 者 即 須達 也 。 唐 言 善 興 。 即 國 之 大臣 也 。 富 財 豐 德 。 恒 以 財物 給孤濟 窮 。 時 人 所 重 。 故 云 給孤獨 也 。 真諦三藏 云 。 須達多 為 過去 鳩留 村馱佛 時 。 已 於 此 地 起 精舍 供養 。 爾時 地 廣 四十里 。 佛 及 人 壽 四 萬歲 須達 爾時 名 毘沙 長者 。 以 金 板 布地 。 寶 衣 覆 之 。 而 為 供養 。 俱那含 牟尼 佛 時 。 佛 及 人 壽 三 萬歲 。 須達 爾時 名 大家 主 長者 。 以 銀 布地 而 為 供養 。 爾時 此 地 廣 三 十里 。 迦葉 波 佛 。 佛 及 人 壽 二 萬歲 。 須達 爾時 名 大 幡 相 長者 。 以 七寶 布地 。 地 廣 二 十里 。 今 第七 釋迦牟尼 佛 。 佛 及 人壽百歲 。 地 廣 十里 。 以 金 餅 布地 。 周 滿 其 中 。 皆 厚 五寸 。 買 園 奉佛 。 後 彌勒 佛出世 時 。 佛 及 人 壽 八 萬歲 。 地 廣 四十里 。 以 七寶 布地 。 須達 爾時 名 讓 佉 。 出家修道 獲 羅漢 果 。


經曰 大 目健連 始得 六通 者 　 述曰 。 此 第四 明 起 教 人 也 。 有 二 。 初 德 。 二 述 孝 。 大 目健連 者 。 據 起 教 之 人 。 但 如來 對 人 起 說 不同 。 或 因 孝 行 興 起 。 謂 大 方便 報恩 經 等 。 彼 經 中 阿難 問 佛 。 佛法 之中 破 有 孝養父母 者 不 。 如來 即引 須 闍 太子 慈孝 因緣 。 引 彼 經 文 出 報恩 經 第一 卷 中 。 或 因 惡 逆 起 說 。 謂 觀 無量壽經 等 。 彼 經 明 闍王 殺父害母 造 二 逆 罪 故 。 如來 為 說 淨土 之 行 。 今 此 經 者 。 蓋 由 目連 興 起 也 。 然 目連 即 二 行 第一 。 所以 對 之 。 一 神足第一 。 謂 以 天眼通 訪 覓 其母 。 二 慈孝 第一 。 謂 得 果 已 念 報 父母 乳餔 之 恩 。 如似 孔子 說 孝 行 。 上 從 天子 下 至 庶 人 。 皆 當 行 孝 。 然 別 對 曾子 以 說 其 孝 。 以 曾子 有 敦 孝 之性 。 所以 對 之 。 今 此 亦爾 。 然 一切 佛 弟子 皆 當 行 孝 。 然 別 對 目連 為 起 說 之 由 。 言 目連 者 。 目連 是 姓 。 字 俱律陀 。 以 祠 俱律陀 樹神 故 即 以為 名 。 以 彼 國 人 貴 其 姓 故 。 從 姓 為名 。 故 曰 目連 。 始得 六通 者 。 嘆 其德 明 。 目連 超間 究 定 。 遊 神 七覺 道 。 除 三漏 果 獲 六通 。 通 現 創 成 。 故 云 始得 。 問 。 何故 目連 先 不 度 母 。 得 通 果 遂 方 救 母 耶 。 答 。 未獲 果 時 煩惱 未盡 。 即 有 障礙 不能 拔 苦 。 是故 經云 。 若有 自縛 能 解 彼 縛 。 無有是處 。 復言 。 辟 如 不解 浮 人 能 救 溺 者 相 共 俱 得 故 。 須 具德 方 救 母 苦 。


經曰 欲 度 父母 報 乳哺 之 恩 者 　 述曰 。 第二 明 其 述 孝 有 二 。 一 述 孝 心 。 二 述 孝 事 。 此 述 孝 心 也 。 曩 裁 我 母 生 我 勞 悴 。 懷 恩 既 重 。 理 須 酬 報 。 是 以 阿含經云 。 佛告 諸 比丘 。 常念 孝順 供養 父母 。 涅槃 經云 。 寧 於 一日 受 三百 鑽 以 鑽 其身 。 不應 起 一念 惡 心 向 於 父母 。 何以故 。 父母 恩 重 故 。 依 末羅 經 。 母 懷 子 十月 。 如 負 太山 之 重 。 乳哺 三年 。 育養 之 恩 。 號 天 罔 報 。 縱 令 從 地 積聚 珍寶 上 至 二 十八 天 。 悉 以 施 人 。 所得功德 。 不 如 供養 父母 一分 功德 也 。 云 乳哺 者 。 依 智度論云 。 乳哺 三年 。 諸 母 養育 。 漸次 長 大 。 三年 之 內 。 在 母 懷 抱 。 推 于 去 漯 以 愛 子 故 向 變為 乳 而 養育 之 。 依 阿含 經 閻浮提 兒 生 墮 地 。 墮 地 乃至 三歲 。 母 之 懷 抱 為 飲 幾 乳 。 彌勒 答曰 。 飲乳 一百八 十斛 除 母 腹 中 所食 血 分 。 東 弗婆提 兒 墮 已 乃至 三歲 。 飲乳 一千 八百 斛 。 西 拘耶尼 兒 生 墮 地 已 乃至 三歲 。 飲乳 八百 八 十斛 。 北 欝單越 兒 生 已 坐 苞 陌 頭 。 行 人 授 指 啛 指 旨 便 成 大 人 。 彼土 無 乳 故 亦云 乳哺 之 內 也 。


經曰 即 以 道 眼 觀 視 世界 者 　 述曰 。 此明 孝 事 也 。 孝 事 有 五 。 一 追 訪 。 二 得 見 。 三 痛 苦 。 四 往 救 。 五 無益 。 目連 即 以 天 眼 伸 𨶳 三界 。 傍 觀 六趣 。 盡其神力 追 覓 其母 也 。


經曰 見 其 亡 母 生 餓鬼 中 不見 飲食 皮骨連立 者 　 述曰 。 此 第二 得 見 。 目連 率 已 通 力 竪 朗 三界 。 橫 照 十方 。 追 訪 既 周 。 顯 然 得 見 。 既 魂 此 道 受 苦 難 論 。 不見 飲食 等者 。 明 見 正報 。 飲食 資養 其身 。 即 膚 包 充 潔 。 既 絕 內 資養 。 唯有 皮 骨 違 形 。


經曰 目連 悲 哀 者 　 述曰 。 此 痛 苦 也 。 哀哉 父母 愛 育 劬勞 一旦 永 摧 。 說 論 惡 道 。 目連 雖 不滅 姓 痛 徹 心 肝 。 悲 涕 橫 流 。 哀 聲 動 地 。 故 云 悲 哀 也 。


經曰 即 鉢 盛 飯 往 餉 其母 者 　 述曰 。 往 救 也 。 母 既 皮骨連立 。 絕 食 已 經 多 年 。 子 即 感 結 良 染 。 遂 將 食 往 救 也 。


經曰 母得鉢飯 便 以 左手 障 飯 右手 揣食 食 未入 口 變成 火 灰 者 　 述曰 。 此 無益 也 。 明 目連 難 復持 食 往 救 無益 於 母 。 左手 障 飯 者 慳 也 。 右手 揣食 者 明 於 貪 也 。 其母 纔 興 慳悋 則 掩 握 縱橫 鉢 內 香 飡 速 而 變化 也 。


經曰 目連 大叫 悲 渧 涕泣 馳 還 白 佛 具陳 如此 者 　 述曰 。 上來 明 起 教 因緣 分 。 此 即 明 聖教 所說 分 。 先 目連 申 請 。 後 如來 酬 答 。 此 申 請 也 。 目連 果 獲 六通 轉變自在 。 雖有 迴 天動地 之力 。 電 速 星 趣 之功 。 然 不能 施 香 飯 於 炬 口 。 滅 炎 火 於 手 中 。 斯 即 獨 救 無方 。 終 希 報 答 所以 高 聲 悲泣 。 更 請 救 方 。 馳 還 白 佛 。 大叫 哀 號 惻愴 響 振 神祇 。 故 云 大叫 。 悲 涕 等者 。 情 酸 捫淚 名曰 悲 咦 。 飲 噎 吞 聲 故 云 㖒泣 。 覩 母 劇苦 驟 返 無 賒 。 故 云 馳 還 白 佛 也 。


經曰 佛言 汝 母 罪 根 深 結 者 　 述曰 。 下 明 如來 酬 請 也 。 就 中 有 八 。 第一 斥 母 罪 深 也 。 母 之 造 罪 。 如 隨願往生 中 具說 。 但 慳 為 漂 善 之 本 滅 惡趣 之 因 稱 曰 罪 根 。 汎 流 不絕 相續 受生 故 云 深 結 。 此顯 業 力 雖 𥺟 如 大 山 嘆 物 。


經曰 非 汝 一人 力 所 奈何 者 　 述曰 。 第二 子 獨 無 救 也 。 目連 持 食 注 餉 糞 得 口 腹 充盈 。 欲 顯 苦 報 難 除 。 非 汝 一人 能 救 也 。


經曰 汝 雖 孝順 聲 動 天地 天神 地 神 邪 摩 外道 道士 四 天神 王 亦 不能 奈何 者 　 述曰 。 顯 投 邪 無力 。 此 為 除 疑 。 疑 云 。 一人 證 聖力 少 不能 救 者 。 天魔外道 邪 眾 甚多 。 應 能 救 苦 故 。 今 釋 云 魔 邪 等 類 亦 不能 救 。 汝 雖 大叫 動 於 天地 。 悲泣 感 於 神祇 。 率 邪魔 之 儅 。 集 外道 之 眾 。 總 八部 以 同 心 併 神功 為 一 力 。 共 拔 汝 母 亦 不能 奈何 。


經曰 當 須 十方 眾僧 之力 乃得 解脫 者 　 述曰 。 此 第四 依 貞 獲利 。 自恣 羯磨 。 理 通 十方 。 和合 成 僧 。 不 簡 凡聖 。 神 如 匡 海 。 洞 澤 無方 。 威 若 地 炎 。 生 福 無盡 。 所以 能 除 貪 賊 見 苦 。 隨 三生 天 自在 應 時 解脫 也 。


經曰 吾 今當說 救濟 之法 令 一切 難 皆 離 憂苦 者 　 述曰 。 此 第五 許 說 。 救 方 如來 何故 須 許 說 者 。 良以 目連 既 位 動 寒 泉 。 啼 傷 隴 樹 。 馳 還 具告 。 實可 哀哉 。 所以 許 說 於前 救 之 於 後 也 。


經曰 佛告目連 十方 眾僧 七 月十五日 自恣 時 者 　 述曰 。 第六 品 真 勸 。 修 文有二 節 。 一教 供 勝 田 。 二 教 受 供之 儀 。 前 中 有 五句 。 一標 時 。 二 修 意 。 三 示 法 。 四 美 田 。 五 障 益 。 此 標 時 也 。 十方 顯 境 攙 。 僧眾 簡 邪 儅 。 十 五 序 良 時 。 自恣 標 捨 行 。 然 則 三 時 獲 果 必 藉 良 晨 。 人 處 為 緣 還 資 清眾 。 故 德 侶 晏 坐 之 末 。 竟 歲 發露 之 時 。 離 縛 則 逆 流 愛 河 。 流 倫 則 救 令 速 出 也 。


經曰 當 為 七 世 父母 及 現在 父母 厄難 中 者 　 述曰 。 明 修 意 也 。 當 為 七 世 父母 者 酬 遠 恩 也 。 則 七生 父母 。 現在 者 益 近 恩 也 。 則 親 生 父母 。 然 親 累 七 世 障 覆 載 之 難 違 恩 及 幽 眾 顯 含育 之 罔 極 。 所以 目連 小 志 唯 請 近 親 。 大聖 慈 寬 愛 及 七 世 也 。


經曰 具 飯 百 味 五 果 汲灌盆器 香 油錠燭 床 臥 眾具 盡 施 甘美 貯 在 盆 中 者 　 述曰 。 此 第三 示 法 也 。 具 飯 百 味 五 果 者 。 晝 所 獻 之 餚 。 汲灌盆器 窮 爼 食 之 神 器 。 香 油錠燭 擬 去 暗 以 留 光 。 床 臥 眾具 則 止 疲 以 息慮 。 然 則 盆 由 聖 制 事 藉 功成 。 所以 安 汲 灌 於 龍門 。 記 燎 於 雷 室 。 秦 饒 則 皎 之 於前 。 趙 玉 亦 佩 之 於 後 。 神 鳳 上 踴 飛 蓋 下 垂 翻 瑛 。 八 珍 盆羅百味 檀那 既 就 福 應 時 。 聰 庶 拔 擢 於 知 恩 。 亦 祐 利 於 群品 也 。


經曰 當 此 之日 一切 聖眾 或在 山間 禪定 或 得 四 道 果 者 　 述曰 。 第四 美 田 也 。 具 讚 三德 。 此 即 定 德 也 。 當 此 之日 即 舉 滅 罪 之 良 晨 。 一切 聖眾 乃 標 證 理 之 明 。 良 匠 或在 山間 禪定 。 處 巖藪 以 練 心 。 或 得 四 道 果 剋 無 內 而 取 滅 此 定 得 也 。


經曰 或 樹 下 經 行 或 六通 自在 者 　 述曰 。 智德 也 。 或 樹 下 經 行 者 頭陀 自利 之 背 。 即 依 問 以 專修 。 或 六通 自在 者 獲 果 利他 之 儅 。 即起 通 而 益 物 也 。


經曰 教 化 聲聞緣覺 或 十地 菩薩 大士 權 現 比丘 在大眾中 者 　 述曰 。 次明 戒 也 。 南 句 初 列 三人 。 則有 戒 之 者 。 次 障 三 戒 。 出 持 犯 之儀 。 此 列 三人 也 。 聲聞 則 別脫 之 戒 。 緣覺 則 定 隨 律儀 。 菩薩 則 道 共 之 戒 。 通 即 人 人 具 之 。 別 乃 各 守 戒 也 。


經曰 皆 同 一心 受 鉢 和羅 飯 具 清淨 戒 者 　 述曰 。 此明 三 戒 。 出 持 犯 之儀 。 此 別脫戒 也 。 皆 同 一心 者 。 顯 無 散亂 之 失 。 受 鉢 和羅 飯 者 障 無違 爭 之 愆 。 具 清淨 戒 者 。 即 皎 若 明珠 。 夫 以 信施難消 。 如 毛 繩 斷 骨 故 。 律 功 一心 受 食 。 經 制 具 戒 方 消 故 。 稱 名 免 難 尚 勸 一心 為 福利 。 生 圓 須 同 意 也 。


經曰 聖眾 之 道 者 　 述曰 。 定 隨 戒 也 。 然 則 智 依 定 起 。 非淨 戒 無 以 現前 。 聖 託 道 生 終 假 人 以 顯 其 旨 也 。


經曰 其德 汪洋 者 　 述曰 。 道 隨 戒 也 。 汪洋 者 。 盛 貌 之 威儀 也 。 然 行 則 𠌵 王 觀 親 取 嚴 形 以 降魔 　 坐 若就 盤 見 不動 而 憚 法 故 。 門 外 覩 沙門 之 像 深 嗟 五 欲 之 怨 。 城 中 逢 馬 宿 之 客 。 聞 之 帝 而 獲 初 果 。 斯 則 威儀 之益 也 。


經曰 其有 此等 自恣 僧 者 　 述曰 。 第五 顯益 也 。 文 有 二句 。 一 顯 大悲拔苦 力 。 二 顯 大慈與樂 力 。 其有 供養 等者 。 顯 大悲 力 。 其有 供養 自恣 者 。 標 良田 之 美 也 。 現在 等者 。 出 所 救 之 重 恩 。 恩 有 三品 。 一 上 恩 。 即 現在 父母 親 生育 故 。 二 中 恩 者 。 七 世 父母 枝 引 不絕 遠 資 潤 故 。 三 下 恩 。 六 親 眷屬 。 謂 親戚 兄弟 助 力 成 故 。 即 大 論云 。 離別 常 八 易 。 離別 知 識 難 。 離別 知 識 易 。 離別 妻子 難 。 離別 妻子 易 。 離別 父母 難 。 此 證 三品 親 也 。 出 三塗 等者 。 正顯 大悲 力 也 。 夫 以 積 惡 招 殃 災 及 二 世 。 修 善 置 福 度 及 浚 混 。 今言 出 者 。 此等 應 墮三塗 。 但為 聖力 所資 。 業 果 消滅 。 既 應 墮 不墮 。 即 說 不墮 為 出 也 。


經曰 若 父母 在 世 福 樂 百年 等者 　 述曰 。 大慈與樂 力 也 。 福 樂 百年 即 現在 樂 。 入 天 花 光 即 後 世樂 。 旦 閻浮 上 壽命 極 一 百年 。 天 內 報 宮 光 花 影 發 也 。


經曰 佛 勅 十方 眾僧 當 為 施主 家 呪願 者 　 述曰 。 自 下 明 受 供之 儀 也 。 二句 先 教 受 食 行 。 後 示 受 食 儀 。 先 呪願 者 。 生 口 業 善行 。 禪定 意 者 生 意業 善 。 後 受 食 者 生 身 業 善 也 。 夫 以 願 如 御 者 。 即 有 懸 標 之力 。 行 類 牛 車 。 近 有 滅 惡 之功 。 故 先 遣 發願 。 後 行 禪 也 。


經曰 光 安在 佛 塔 前 者 　 述曰 。 示 受 食 儀 也 。 然 三寶次第 雖有 三 階 。 就 應 化 門 宜 先 供佛 。 何者 。 且 塔 安 舍利 即 神變 無窮 。 多 寶 靈 龕 乃 會 身 分 坐 。 故 使 藥 王 燒 百福 之 辟 。 信 相 □ 古 土 之 骸 。 合 既 聖 體 嶷 然 。 寧 不 設 盆 先 獻 也 。


經曰 時 目連 泣 聲 除 滅 等者 　 述曰 。 第七 孝子 領悟 也 。 如來 德 澤 。 洪 流 神 會 。 義 無 不 憙 。 倒 懸 雪 苦 。 目連 於是 止 悲 。 大眾 則 舞 齊 歡 。 目連 則 宿 除 哭泣 也 。


經曰 目連 其母 即 於是 日 得脫 一劫 等者 　 述曰 。 第八 慈母 蒙益 也 。 且 一人 之 福 似 掬 土 而 遏 江河 。 今 既 大眾 之 威 。 若 嵐 風 類 於 業 嶺 也 。


經曰 目連 復 白 下 　 第三 流通 分 。 反 有 三句 。 一 啟 清 。 二 蒙 讚 。 三 正 答 。 夫 孝 之 大 也 即 通 於 神明 。 豈可 獨 敞 於 當時 。 而 不 垂 光 於 來 業 。 所以 目連 啟 請 。 務 屬 於茲 也 。 文 二句 。 一 領 即 坐 之益 。 賀 三寶 之 威 。 二 為 未 戊 傳 芳 。 即 諮 疑 審定 。


經曰 佛言 等者 　 述曰 。 蒙 讚 也 。 如來 既 降 迹 投 機 惠 雲 乘 布 。 但 使來 人 有 苦 即 法 澤 彌 流 。 以 彼 同 得 宜 故 云 大 善 　 然 佛 猶 未說 類 即 申 疑 故 。 云 我 正 欲 說 汝 今 復 問 。


經曰 若 善男子 等者 　 述曰 。 第三 答 也 。 有 其 五 節 。 一教 獻 供 。 二 教 發願 。 三教 常 修 。 四 教 奉持 。 五 教 承 命 。 此初也 。 極 哉 父母 恩 同 天地 。 從 使 血 流 滂沛 未足 酬 恩 。 所以道 門 信 類 貴 徒 賤 品 。 但 當 獻 供 即 答 橫 恩 。 圓 有 多 句 。 一標 行 孝 人 名 。 二 示 獻 供 時 節 。 文相可解 。


經曰 乞 願 便 現在 父母 等者 　 述曰 。 教 發願 也 。 當 願 父母 近 年 之 命 弗 窮 。 資身之具 恒 逸 。 既 去 解 支 之 庸 。 即 留 倚 樂 之 安 。 七 世尊 靈 長 辭 百 苦 。 永 去 千 彌 寒 泉 。 於 此 晨 歸 天 靈 。 於 即 曰 感 茲 福 乘 亦 願 無窮 。 此 即 教 獻 供 也 。


經曰 是 佛 弟子 修 孝順 等者 　 述曰 。 三 勸 常 修 也 。 若 勸 慈 行 即 念 念 追 思 。 若 濟 其 親 即 年 年 設 供 斯 即 孝 盡 於 始終 。 亦 行 極 於 事 親 也 。 然 則 財 於 老 時 無 用 措 時 為子 孫 故 。 盆 於 孝 者 。 無 施 子 宜 午 月 恒 獻 故 。


經曰 若 一切 佛 弟子 奉持 是 經 法 者 　 述曰 。 第四 教 奉持 也 。 奉 者 信 也 持 者 念 也 。 言 信 即 遣 撥 正 邪 。 言 念 則 深 妄 教 之 失 。 所以 勗 其 信 念 史 教 流通 矣 。


經曰 目連 比丘 及 四輩弟子 奉行 者 　 述曰 。 第五 承 命 也 。 如來 降 茲 法 雨 澤 潤 含生 。 散 坐 將 終 傳 芳 即 席 。 但 目連 等 咸 受 命 頂戴奉行 。 既 荷 載 聖恩 。 理 懷 歡憙 也 。


盆 經 讚 述 卷 一


