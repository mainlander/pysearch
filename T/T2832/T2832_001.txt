No .  28 32
南天竺 國 菩提 達摩 禪師 觀門


問曰 。 何 名 禪定 　 答曰 。 禪 為 亂 心 不起 無動 無念 為 禪定 。 端 心 止 念 。 無生無滅 。 無去無來 。 堪 然 不動 。 名之為 禪定 　 何 名為 禪 觀 　 答曰 。 心 神 澄淨 名之為 禪 。 照 理 分明 名之為 觀 。 禪 觀 自 達 無有錯謬 。 故 名 禪 觀 。 心 神 澄淨 不生不滅 不來不去 湛然 不動 名之為 禪 　 問曰 。 何 名 禪定 　 答曰 。 禪定 者 梵音 。 此名 功德 聚 林 。 三界 諸佛 皆 說 禪 坐 。 故 名 功德 聚 林 　 又問 。 何 名 禪 法 　 答曰 。 禪 法 從 通 有次第 。 初 學 時 從 始終 有 七種 觀門 。 第一 住 心 門 。 第二 空 心 門 。 第三 無門 。 第四 心 解脫 門 。 第五 禪定 門 。 第六 真 妙 門 。 第七 智慧 門 。 住 心 門 者 。 謂 心 散動 攀緣 不住 。 專 攝 念 住 更 無 去 動 。 故 名 住 心 門 。 空 心 門 者 。 謂 看 心 轉 追 覺 心 空 寂 。 無去無來 無有 住 處 。 無所依 心 。 故 云 空 心 門 。 心 無相 門 。 謂 心 澄淨 無有 相貌 。 非青非黃 非赤非白 。 非長非短 非 大 非 少 。 非方非圓 湛然 不動 。 故 名 無相 門 。 心 解脫 門 者 。 知 心 無繫 無 縛 。 一切 煩惱 不來 上 心 。 故 名 心 解脫 門 。 禪定 者 。 西域 梵音 。 唐 言 靜慮 。 覺 心 寂靜 。 行 時 住 時 坐 時 臥 時 皆悉 寂靜 無有 散動 。 故 名 寂靜 。 真如門 者 。 覺 心 無 心 等 同 虛空 。 遍周法界 平等 不 二 。 無 千 無 變 。 故 名 真如門 。 智慧 門 者 。 識 了 一切 名之為 智 。 契 達 空 源 名之為 慧 。 故 名 智慧 門 。 亦名 究竟 道 。 亦名 大乘 無相 禪 觀門 。 則是 修禪 學 道 故 。 禪 有 七種 觀門 。 大 聲 念 佛 得 十種 功德 。 一者 不聞 惡 聲 。 二者 念 佛 不 散 。 三者 排 去 睡眠 。 四者 勇猛精進 。 五者 諸天 歡喜 。 六者 魔軍 怖畏 。 七者 聲 振 十方 。 八者 三途 息 苦 。 九者 三昧 現前 。 十者 往生淨土 。


