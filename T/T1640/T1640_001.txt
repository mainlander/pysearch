No .  16 40
提 婆 菩薩 釋 楞伽 經 中 外道 小乘 涅槃 論


提 波 菩薩 造


後 魏 北印度 三藏 菩提 流支譯


問曰 ： 何者 外道 所謂 涅槃 ？ 答曰 ： 外道 所說 涅槃 有 二 十種 ， 是 諸外道 等 虛妄分別 。 如是 等 因 能生 六道 ， 如來 為 遮 是 等 邪見 ， 故 說 涅槃 因果 正義 。 何等 二 十 ？ 一者 小乘外道 論 師 、 二者 方 論 師 、 三者 風 論 師 、 四者 違 陀 論 師 、 五者 伊賒那 論 師 、 六者 裸形外道 論 師 、 七者 毘 世 師 論 師 、 八者 苦 行 論 師 、 九者 女 人 眷屬 論 師 、 十者 行 苦 行 論 師 、 十 一者 淨 眼 論 師 、 十 二者 摩陀 羅 論 師 、 十 三者 尼犍子 論 師 、 十 四者 僧佉論 師 、 十 五者 摩醯首羅 論 師 、 十 六者 無 因 論 師 、 十 七者 時 論 師 、 十八 者 服 水 論 師 、 十 九者 口 力 論 師 、 二 十者 本 生 安 荼 論 師 。


問曰 ： 何者 外道 說 諸 受陰 盡 ， 如燈 火 滅 、 種 壞 風 止 名 涅槃 ？ 答曰 ： 第一 小乘外道 論 師 說 。


問曰 ： 何等 外道 說 方名 涅槃 ？ 答曰 ： 第二 外道 方 論 師 說 ， 最初 生 諸方 ， 從 諸方 生 世間 人 ， 從 人 生 天地 ， 天地 滅 沒 還 入 彼 處 名為 涅槃 。 是故 方 論 師 說 方是 常 名 涅槃 因 。


問曰 ： 何等 外道 說 風 為 涅槃 因 ？ 答曰 ： 第三 外道 風 仙 論 師 說 ， 風 能生 長 命 物 、 能 殺 命 物 ， 風 造 萬物 、 能壞 萬物 ， 名 風 為 涅槃 。 是故 風 仙 論 師 說 風 為 常 是 涅槃 因 。


問曰 ： 何等 外道 說 梵天 是 涅槃 因 ？ 答曰 ： 第四 外道 圍陀 論 師 說 ， 從 那羅延 天 臍 中 生 大 蓮華 ， 從 蓮華 生 梵天 祖 公 。 彼 梵天 作 一切 命 、 無 命 物 ， 從 梵天 口 中 生 婆羅門 ， 兩臂 中 生 剎利 ， 兩 髀 中 生 毘舍 ， 從 兩 脚跟 生 首陀 ， 一切 大 地 是 修 福德 戒場 ， 生 一切 華 草 以為 供養 。 化 作 山 野 禽獸 、 人 中 猪羊 驢 馬 等 ， 於 界場 中 殺害 供養 梵天 ， 得生 彼 處 名 涅槃 。 是故 違 陀 論 師 說 梵天 名 常 是 涅槃 因 。


問曰 ： 何等 外道 說 不見 分別 見 常 無常 是 涅槃 ？ 答曰 ： 第五 外道 伊賒那 論 師 眷屬 作如是說 。 伊賒那 論 師尊 者 形 相 不可見 、 遍 一切 處 ， 以 無形 相 而 能生 諸 有 命 無 命 一切 萬物 ， 名為 涅槃 。 是故 伊賒那 論 師 眷屬 作如是說 ， 伊賒那 是 常 名 涅槃 因 。


問曰 ： 何等 外道 分別 見 種種 異 相 名 涅槃 ？ 答曰 ： 第六 裸形外道 論 師 說 。


問曰 ： 何等 外道 說 見 一切 法 自相同相 名 涅槃 ？ 答曰 ： 第七 外道 毘 世 師 論 師 作如是說 ， 謂 地 、 水 、 火 、 風 、 虛空 、 微塵 、 物 、 功德 、 業 、 勝 等 十種 法 常 故 ， 和合 而生 一切世間 知 無知 物 。 從 二 微塵 次第生 一切 法 。 無 彼 者 無 和合 者 ， 無 和合 者 即是 離 散 ， 散 者 即是 涅槃 。 是故 毘 世 師 論 師 說 ， 微塵 是 常 能生 一切 物 是 涅槃 因 。


問曰 ： 何等 外道 說 身 盡 福德 盡 名為 涅槃 ？ 答曰 ： 第八 苦 行 論 師 說 。


問曰 ： 何等 外道 說 自性 人 命 轉變 名 涅槃 ？ 答曰 ： 第九 外道 女 人 眷屬 論 師 說 ， 摩醯首羅 作 八 女 人 ， 一名 阿提 𠊷 、 二名 提𠊷 、 三名 蘇 羅婆 、 四名 毘那 多 、 五名 迦毘羅 、 六 名 摩㝹 、 七 名 伊羅 、 八 名 歌 頭 。 阿提 𠊷 生 諸天 ， 提𠊷 作 阿脩羅 ， 蘇 羅婆 生 諸龍 ， 毘那 多生 諸鳥 ， 迦毘羅 生 四足 ， 摩㝹 生 人 ， 伊羅 生 一切 穀子 ， 歌 頭 生 一切 蛇蝎 蚊虻 蠅蚤 蚰蜒 百足 等 ， 如是 知 者 名為 涅槃 。 是故 女 人 眷屬 論 師 說 ， 女 人 是 常 名 涅槃 因 。


問曰 ： 何等 外道 說 罪 福 盡 德 亦盡 故 名 涅槃 ？ 答曰 ： 第十 外道 行 苦 行 論 師 說 。


問曰 ： 何等 外道 說 煩惱 盡 故 依 智 名 涅槃 ？ 答曰 ： 第十 一 外道 淨 眼 論 師 作如是說 。


問曰 ： 何等 外道 說 見 自在 天 造作 眾生 名 涅槃 ？ 答曰 ： 第十 二 外道 摩陀 羅 論 師 言 ， 那羅延 論 師 說 ： 我 造 一切 物 ， 我 於 一切眾生 中 最勝 ， 我 生 一切世間 有 命 無 命 物 ， 我 是 一切 山 中 大 須彌山 王 ， 我 是 一切 水 中 大海 ， 我 是 一切 藥 中 穀 ， 我 是 一切 仙人 中 迦毘羅 牟尼 。 若人 至 心 以 水 草 華 果 供養 我 ， 我 不失 彼人 、 彼人 不失 我 。 摩陀 羅 論 師 說 ， 那羅延 論 師 言 ： 一切 物 從 我 作 生 、 還 沒 彼 處 名為 涅槃 ， 是故 名 常 是 涅槃 因 。


問曰 ： 何等 外道 說 眾生 遞 共 因生 名 涅槃 ？ 答曰 ： 第十 三 外道 尼犍子 論 師 作如是說 ， 初 生一男 共 一 女 ， 彼 二 和合 能生 一切 有 命 無 命 等 物 。 後 時 離 散 還 沒 彼 處 ， 名為 涅槃 。 是故 尼犍子 論 師 說 ， 男女 和合 生 一切 物 名 涅槃 因 。


問曰 ： 何等 外道 說 證 諦 道 名 涅槃 因 ？ 答曰 ： 第十 四 外道 僧佉論 師 說 ， 二十五諦 ， 自性 因生 諸眾生 是 涅槃 因 。 自性 是 常 ， 故 從 自性 生 大 ， 從 大 生 意 ， 從 意 生 智 ， 從 智生 五分 ， 從 五分 生 五 知 根 ， 從 五 知 根 生 五 業 根 ， 從 五 業 根 生 五 大 。 是故 論 中 說 ， 隨 何等 何等 性 修行 二十五諦 ， 如實知 從 自性 生 還 入 自性 ， 能 離 一切 生死 得 涅槃 。 如是 從 自性 生 一切眾生 ， 是故 外道 僧佉 說 ， 自性 是 常 能生 諸法 是 涅槃 因 。


問曰 ： 何等 外道 說 有 作 所作 而 共 和合 名 涅槃 ？ 答曰 ： 第十 五 外道 摩醯首羅 論 師 作如是說 ， 果 是 那羅延 所作 ， 梵天 是 因 。 摩醯首羅 一體 三分 ， 所謂 梵天 、 那羅延 、 摩醯首羅 。 地 是 依 處 ， 地 主 是 摩醯首羅 天 。 於 三界 中 所有一切 命 非 命 物 ， 皆是 摩醯首羅 天 生 。 摩醯首羅 身 者 ， 虛空 是 頭 、 地 是 身 、 水 是 尿 、 山 是 糞 、 一切眾生 是 腹 中 虫 、 風 是 命 、 火 是 煖 、 罪 福 是 業 。 是 八種 是 摩醯首羅 身 。 自在 天 是 生 滅 因 ， 一切 從 自在 天 生 、 從 自在 天 滅 ， 名為 涅槃 。 是故 摩醯首羅 論 師 說 ， 自在 天 常 生 一切 物 是 涅槃 因 。


問曰 ： 何等 外道 說 一切 物 自然 而生 名 涅槃 ？ 答曰 ： 第十 六 外道 無 因 論 師 作如是說 ， 無因無緣 生 一切 物 ， 無染 因 、 無淨 因 。 《 我 論》 中 說 ： 如 棘刺 針 無人 作 、 孔雀 等 種種 畫 色 皆 無人 作 ， 自然 而有 不 從 因生 ， 名為 涅槃 。 是故 無 因 論 師 說 ， 自然 是 常 生 一切 物 是 涅槃 因 。


問曰 ： 何等 外道 說 諸物 皆 是時 作 名 涅槃 ？ 答曰 ： 第十 七 外道 時 散 論 師 作如是說 ， 時 熟 一切 大 、 時 作 一切 物 、 時 散 一切 物 。 是故 《 我 論》 中 說 ： 如 被 百 箭 射 時 不 到 不死 ， 時 到 則 小 草 觸 即死 。 一切 物 時 生 、 一切 物 時 熟 、 一切 物 時 滅 ， 時 不可 過 。 是故 時 論 師 說 ， 時 是 常 生 一切 物 名 涅槃 因 。


問曰 ： 何等 外道 說 見 有 物 名 涅槃 ？ 答曰 ： 第十 八 外道 服 水 論 師 作如是說 ， 水 是 萬物 根 本 。 水 能生 天地 、 生 有 命 無 命 一切 物 ， 下 至 阿鼻地獄 上 至 阿迦尼吒 天 皆 水 為主 。 水 能生 物 、 水 能壞 物 ， 名為 涅槃 。 是故 外道 服 水 論 師 說 ， 水 是 常 名 涅槃 因 。


問曰 ： 何等 外道 說 見 無物 名 涅槃 因 ？ 答曰 ： 第十 九 外道 口 力 論 師 說 ， 虛空 是 萬物 因 。 最初 生 虛空 ， 從 虛空 生 風 ， 從 風 生 火 ， 從 火 生 煖 ， 煖 生 水 ， 水 即 凍 凌 堅 作 地 ， 從 地 生 種種 藥 草 ， 從 種種 藥 草 生 五穀 ， 從 五穀 生 命 。 是故 《 我 論》 中 說 ： 命 者 是 食 ， 後 時 還 沒 虛空 名 涅槃 。 是故 外道 口 力 論 師 說 ， 虛空 是 常 名 涅槃 因 。


問曰 ： 何等 外道 說 見 有 無物 是 涅槃 因 ？ 答曰 ： 第二 十 外道 本 生 安 荼 論 師 說 ， 本 無 日月星辰 、 虛空 及 地 ， 唯有 大 水 。 時 大 安 荼 生 如 雞 子 ， 周匝 金色 ， 時 熟 破 為二 段 ， 一段 在 上 作 天 、 一段 在 下 作 地 ， 彼 二 中間 生 梵天 ， 名 一切眾生 祖 公 ， 作 一切 有 命 無 命 物 。 如是 有 命 無 命 等 物 散 沒 彼 處 ， 名 涅槃 。 是故 外道 安 荼 論 師 說 ， 大 安 荼 出生 梵天 是 常 名 涅槃 因 。


提 婆 菩薩 釋 楞伽 經 中 外道 小乘 涅槃 論


