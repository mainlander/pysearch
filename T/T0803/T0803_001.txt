No .  8 03
佛說 清淨 心 經


西天譯 經 三藏 朝 奉 大 夫 試 光祿卿 傳 法 大師 賜 紫 沙門 臣施護 等 奉　詔譯


佛 世尊 一時 在 舍衛國 祇 樹 給孤獨園 ， 與 苾芻 眾俱 。


佛告 諸 苾芻 言 ： 「 汝等諦聽 ！ 若 諸聲聞 修習 正行 欲得 清淨 心 者 ， 當斷 五 法 、 修習 七 法 而 令 圓滿 。 何等五 法 ？ 一 、 貪欲 ； 二 、 瞋恚 ； 三 、 昏 沈 睡眠 ； 四 、 掉悔 ； 五 、 疑 。 此 五 蓋 障 應 當 除斷 。


「 何等 七 法 ？ 一 、 擇法覺支 ； 二 、 念覺支 ； 三 、 精進 覺支 ； 四 、 喜覺支 ； 五 、 輕安覺支 ； 六 、 定覺支 ； 七 、 捨覺支 。 如是 七 法 應 當 修習 。


「 諸 苾芻 ！ 所言 清淨 心 者 ， 當知即是 心 解脫 增 語 、 慧 解脫 增 語 ， 由 貪 染污 ， 心 不 清淨 ； 由 無明 染污 ， 慧 不 清淨 。


「 若 諸 苾芻 斷 除 貪染 ， 即得 心 解脫 ； 斷 除 無明 ， 即得 慧 解脫 。


「 又 諸 苾芻 離 貪 染污 得 心 解脫 者 ， 是名 身 作 證 ； 斷 除 無明 得 慧 解脫 者 ， 是名 無學 。 永離 貪愛 ， 了知 真實 ， 正智 現前 ， 取 證 自 果 ， 盡 苦 邊際 。 諸 苾芻 ！ 如是所說 ， 汝等 應 學 。 」


佛說 清淨 心 經


