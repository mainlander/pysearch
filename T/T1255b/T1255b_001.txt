佛說 摩利支 天 經


唐 三藏 沙門 大 廣 智 不空 奉　詔譯


如是我聞 。 一時 薄伽梵 。 在 室羅筏 城 逝多林 給孤獨園 。 爾時世尊 告 諸 苾芻 有 天女 名 摩利支 。 有 大 神通自在 之力 。 常 行 日月 天 前 。 日天月天 不能 見 彼 。 彼 能 見 日 。 無人 能 見 無人 能知 。 無人 能 捉 無人 能 縛 。 無人 能 害 無人 能 欺誑 。 無人 能 債 其 財物 。 無人 能 責 罰 。 不為 怨家 能 得其便 。 佛告 諸 苾芻 。 若有 知 彼 摩利支 天 名 常 憶念 者 。 彼人 亦 不可見 亦不 可知 。 亦 不可 捉 亦 不可 縛 。 亦 不可 害 亦 不可 欺誑 。 亦 不為 人 債 其 財物 。 亦 不為 人 之 所責 罰 。 亦 不為 怨家 能 得其便 。 若有 善男子 善女人 。 知 彼 摩利支 天 名 求 加護 者 。 應 作是言 。 我 (某甲) 知 摩利支 天 母 有大神力 。 我今歸命 願 護 我 身 。 無人 能 見 我 。 無人 能知 我 。 無人 能 捉 我 。 無人 能 縛 我 。 無人 能 害 我 。 無人 能 欺誑 我 。 無人 能 債 我 財物 。 無人 能 責 罰 我 。 亦 不為 怨家 能 得其便 。 爾時世尊 說 陀羅尼 曰 。


曩謨 (引) 囉怛曩 (二合) 怛囉 (二合) 夜 野 (一) 怛儞也 (二合) 他 (去聲 引二) 遏 迦 麼枲( 鼻 聲 已 下 同 三 ) 沫 迦 麼 枲 (四) 阿 (上聲) 度 (引) 麼 枲 (五) 紫 ( 精 以 切引) 鉢 囉麼 枲 (六) 摩訶 紫 鉢 囉麼 枲 (七) 頞 怛 馱 (引) 曩麼 枲 (八) 麼 ( 鼻 聲引) 哩 (引) 紫 野 麼 枲 (九) 曩謨 (引) 娑 覩 (二合) 帝 (十) 囉 ( 轉 舌 ) 乞 灑 (二合) 囉 乞 灑 (二合) 𤚥 (引十 一 )薩嚩 薩怛嚩 (二合 引) 難 (上聲) 左 (十二) 薩嚩 怛囉 (二合十 三 )薩嚩 婆 (去聲) 喻 (引) 鉢 捺囉 (二合) 吠 (引) 毘 藥 (二合) 娑嚩( 二 合引) 賀 (引十 四 )


心 真言曰 。


娜莫三 (去聲) 滿 多 沒 馱 (引) 南 (一) 唵 (引二) 摩( 鼻 聲引) 哩 (引) 唧 (引) 娑嚩 (二合) 賀 (引三)


爾時世尊 說 此 陀羅尼 已 。 告 諸 苾芻 。 若有 受持 此 經 法 者 。 應 作是願 。 王 難中護我 賊 難中護我 。 行 路 難中護我 於 失 道 曠野 中 護 我 。 水 火 難中護我 刀兵 軍陣 難中護我 。 鬼神 難中護我 毒藥 難中護我 。 惡獸 難中護我 毒 蟲 難中護我 。 一切 怨家 惡人 難中護我 。 佛 實語護我 法 實語護我 僧 實語護我 。 天 實語護我 仙人 實語護我 。 一切 處 一切 時 。 願 常 護 我 弟子 (某甲) 莎嚩 (二合 引) 賀 (引) 。


佛告 諸 苾芻 若 善男子 善女人 苾芻 苾芻 尼 。 鄔波索迦 鄔波斯迦 。 國王大臣 一切 人 等 有 諸難 時 。 但 當 至 心 誦 此 摩利支 陀羅尼 。 不待 加功 隨 誦 隨 成 。 遠離 諸難 除不至心 。 持誦 之 時 并 結 本 印 。 以 香 塗 手 先 結 三部 心 印 。 二 手 內相叉 為 拳 並 竪 二 大拇指 。 是 一切如來 心 印 真言曰 。


唵 (引一) 爾 ( 惹 以 切) 曩 爾 迦 ( 半音二)


次結 蓮 部 心 印 。 即前 印 以 左 大拇指 屈入掌 。 直 竪 右 大拇指 真言曰 。


唵 (引一) 阿 ( 去 聲引) 嚕 (引) 力 迦 ( 半音二)


次結 金剛 部 心 印 。 即前 印 以 右 大拇指 屈入掌 直 竪 左 大拇指 真言曰 。


唵 (引一) 嚩日囉 (二合) 地 力 (二合) 迦 ( 半音二)


次結 護 身 如來 拳 印 。 以 右手 屈 大拇指 橫 於掌中 。 便 以 四 指 握 大拇指 為 拳 。 以 此 拳 印 加持自身 五 處 。 先 額 右肩 左肩 心 喉 每 處 各 誦真言 一遍 真言曰 。


唵 (引一) 僕 (引) 入 嚩 (二合) 羅吽 (引二)


次結 摩利支 菩薩 根 本 印 。 二小指 二無名指 。 右押左 內相叉 。 直 竪 二頭指 相 捻 。 以 二 中 指 各 繳 頭 指 背 。 向 前 頭相拄 。 二大指 並 竪 即成 。 結 印 當 心 。 誦 前 摩利支 身 陀羅尼 及 心 各 七遍 。 每 遍 屈 二 大拇指 招 之 。 亦名 迎 請 印 。 兼 以 此 印 加持 身 五 處 。 頂上 散 印 。


次結 大 三昧 耶 印 。 辟除 結界 。 以 右手大指 捻 小 指甲上 。 餘 三 指直竪 如 三股杵 形 。 左手 作 金剛 拳 按 於 心 上 。 隨 誦真言 以 右手 印 於 頂上 。 左 轉 三匝 辟除 一切 作障難 者 。 便 右旋三匝 并 揮 上 下 。 即成 結 十方界 。 一切 天 龍 人非人等 不能 附 近 真言曰 。


唵 (引一) 商 迦 㘑( 輕 舌 二 )摩訶 (引) 三 (去聲) 麼 ( 鼻 聲) 琰 娑嚩賀


次結 摩利支 安怛袒那 印 ( 此 言 隱 形 ) 以 左手 虛掌 作 拳 。 大 指 微 捻頭指 甲 如環 。 已 下 三 指 握拳 令 密 。 又 令 掌中 作 孔 。 安 自心 前 。 想 自身 入 此 印 孔 中 藏 。 以 右手 平掌 。 右旋 摩 此 印 便 蓋 孔 上 。 想 此 印 即是 摩利支 天 菩薩 身 。 我 自身 隱藏 於 摩利支 天 菩薩 心 中 。 一心 專注 不間斷 。 誦 前 根 本 及 心 真言 。 不限 遍 數 但 虔誠 至 心 。 必 獲 菩薩 威神 加護 。 一切 怨家 惡人 悉 不能 見 。 一切 災難 皆得 解脫 。 若欲 供養 摩利支 菩薩 者 。 應 用 金 或 銀 或 赤銅 。 或 白檀香 木 或 紫檀木 等 。 刻 作 摩利支 菩薩 像 。 如 天女 形 可 長 半 寸 。 或 一寸 二 寸 已 下 。 於 蓮花 上 或 立 或 坐 。 頭 冠 瓔珞 種種莊嚴 極 令 端正 。 左手 把 天 扇 。 其 扇 如 維摩詰 前 天女 扇 。 右手 垂 下 揚掌 向 外 。 展五指 作 與 願 勢 。 有 二 天女 各 執白拂 侍立左右 。 作 此 像 成 。 戴 於 頂上 或 戴 臂 上 或 置 衣 中 。 以 菩薩 威神之力 不 逢 災難 。 於 怨家 處 決定 得 勝 。 鬼神 惡人 無得 便 。 若欲 成 驗 願 見 摩利支 天 真身 求 勝 願 者 。 誦 此 陀羅尼 滿 十萬遍 。 依法 建立 曼荼羅 。 畫 摩利支 菩薩 像 。 安置 壇 中 種種供養 。 并 作護摩 火 壇 。 摩利支 天女 必 現 其身 。 所求 勝 願 決定 成就 除不至心 。 佛告 諸 苾芻 。 我 為 當來 惡 世 苦 難 恐怖 有情 。 略說 摩利支 天 法 。 此 菩薩 有 大悲 願 。 常 於 苦 難 恐怖 之處 。 護 諸 有情 不 令 天龍鬼神 人及非人 怨家 惡獸 所 能 為 害 。 汝當受持 廣宣流布 饒益 。 有情 諸 苾芻 等 及 天 龍 。 八部 一切大眾 聞佛所說 。 皆大歡喜 信受奉行 。


佛說 摩利支 天 經


