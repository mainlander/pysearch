No .  9 9 0
大 雲 經 祈雨 壇 法


若 天 亢旱 時 。 欲 祈請 雨 者 。 於露地 作 壇 。 除去 瓦礫 及 諸 穢 物 。 張 設 青 幕 。 懸 青 幡 。 香 泥 塗拭 作 一方 壇 。 於 壇 中 畫 七寶 水 池 。 池 中 畫 海 龍王 宮 。 於 龍宮 中 有 釋迦牟尼 如來 經說 法 相 。 佛 右 畫 觀 自在 菩薩 。 佛 左 畫 金剛 手 菩薩 等 侍衛 。 於 佛 前 右 畫 三千大千 世界 主 輪 蓋 龍王 。 佛 前 左 畫 難陀 跋難陀 二 龍王 。 於 壇 四方 。 用 瞿摩夷 汁 各 畫 一 龍王 。 於 東方 畫 一 龍王 。 一身 三 頭 。 量 長 三肘 。 并 眷屬 圍繞 。 又 於 南方 畫 一 龍王 。 一身 五 頭 。 量 長五肘 。 并 諸 眷屬 。 又 於 西方 畫 一 龍王 。 一身 七 頭 。 量 長 七肘 。 并 眷屬 圍繞 。 於 北方 又 畫 一 龍王 。 一身 九 頭 。 量 長 九 肘 。 并 眷屬 圍繞 。 皆在 靉靆 青 黑 雲 中 。 半 身 已 下 如蛇 形 。 尾 在 池 中 。 半 身 已 上 如 菩薩 形 。 皆 合掌 從 池 涌出 。 於 壇 四角 。 置 四 清水 瓶 。 隨其力分 。 飲食 菓 子 等 皆 染 作 青色 。 以 慇淨 心 布列 供養 。 燒香 散 青色 華 。 道場 中 所用 皆 作 青色 。 祈雨 之 人 若是 出家 苾芻 。 應 具 律儀 。 若 俗士 應 受八戒 。 作法 之 時 。 喫 三白食 。 每日 香湯沐浴 。 著 新 淨 青 衣 。 於 壇 西面 。 以 青 物 為 座 。 即 以 香 塗 手 。 先 應 三密 加持自身 。 及 護 壇場 。 案 上 置 此 大 雲 經 。 於 一切有情 起 大 慈悲 心 。 至誠 請 一切 佛 菩薩 加持 。 晝夜 虔誠 。 讀 此 大 雲 經 。 或 二人三人 乃至 七 人 更 替 讀誦 。 經 聲 不應 間 斷 。 亢旱 之 時 。 如是 依法 讀 此 大 雲 經 。 或 經 一日二日 乃至 七日 。 定 降注甘雨 。 若 災 重 不 雨 。 更 作 必 降甘雨 。 假使 大海 或有 過限 越 潮 。 依 此 經 作法 轉 讀 。 無 不應 効 。 應 發願 讀經 所 生 功德 迴向 諸龍 。 願 皆 離 諸 苦 難 。 發 無上菩提 心 。 為 一切有情 降注甘雨 。


大 雲 經 祈雨 壇 法


