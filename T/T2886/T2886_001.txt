No .  28 8 6
佛 為 心 王 菩薩 說 投 陀 經卷上


五陰 山 室 寺 惠 辨 禪師 註


若夫 至 道 圓明 虛無 湛 極 。 慈悲 普 攝 濟 生死 之 深 。 河 浮 大 寶 舟 廣 度 四生 之 難 。 恩 霑 大道 逈 秡 三界 之 牢 。 惠 鏡 長 懸 照 無明 之 巨 夜 。 法 王 慈愍 接引 多 方 。 眾苦 之 病 無窮 。 設 藥 之 途 非 一 。 故 有 照 大士 垂 音 五濁 之中 。 悲愍 群生 歡 請 如來 設 教 遵 首 。 稱 佛 為 心 王 菩薩 說 投 陀 經 者 。 以為 王 心 為 身 之 主 耳 目 處 。 其 外 任持 六根 。 不壞 善惡 種子 。 使 之 亡 乍 來 無有 限 。 礙 自在 如王 。 言 心 王 菩薩 。 解脫 之別 。 得 道 之 異 名 。 以 覺 合 機 故 。 稱 佛說 投 陀 者 。 西國 之 語 。 此土 往 翻 名為 椒 𭫼 。 煩惱 不生 。 寂然 無相 。 故 曰 投 陀 經 者 常 也 。 人 能 悟 道 求 難 死 故 號 為 常 。 爾時 ( 時 無有 二 。 行 人 發 意 之 時 。 故 云 爾時 ) 佛 ( 佛 者 覺 。 虛凝 難 心 意 識 。 蕩 寂 空 無 神變自在 。 故 為 佛 ) 在 大 林藪 山 ( 五陰 煩惱 是 大 林藪 。 無明 厚 重 不能 覺察 。 名之為 山 ) 山 形 大小 。 縱 廣 八萬四千 由 延 ( 五陰 三毒 合 為 八萬 。 地水火風 名曰 四 千 。 由 者 從 也 。 延 長 也 。 其心 造 不 善業 。 迄至 於 今 不能 改悔 。 故 名 由 延 ) 其 山 四方 有 無量 夜叉羅剎 虎狼師子 毒蛇 惡 鬼 殺害 眾生 。 噉 人 精氣 (方 四 大 是 四大假合 共成 此 身 故 曰 四方 。 煩惱 藪 多 故 言 無量 。 緣 境 不住 故 名 夜叉 。 取 捨 心 起 。 名為 羅剎 無明 熾盛 天 口 食 善法 。 名之為 虎 。 貪 心 造 罪 不生 厭離 。 名之為 狼 。 惡性 盛 猛 能壞 善 狼 。 名之為 師子 。 毒蛇 者 貪瞋癡 。 是 能壞 法 身 惠 命 。 煩惱 亂 其身 心 不得 自在 。 名之為 惡 鬼 。 萬行 法門 自然消滅 。 故 云 能 害 眾生 。 噉 人 精氣 者 。 煩惱 是 也 ) 其 山 四 維 有 無量 賢 善 大士 。 修學 大乘 ( 眼 耳鼻舌身 。 性 清淨 無所染著 。 名曰 四 維 。 一切 煩惱 自然 改 變 。 故 言 為 智 惠 。 賢 善 大士 亦名 修學 大乘 。 不簡怨親 通 同 普 載 名為 大乘 。 亦名 無乘 。 名曰 大乘 ) 於佛法中 決定 生 信 ( 佛法 僧寶 本 是 一心 。 更 無別 異 。 故 名為 信 。 信 有 十 心 。 一者 信 心 。 此 身 無常無我 信 三寶 。 常 信 不滅 。 設有 變 滅 。 信 知 示現 之 非 佛 。 是實 滅 。 是名 信 心 。 二者 念 心 。 非是 生 滅 之 念 。 色心不二 。 自性 不動 。 守 春 不 移 。 是名 念 心 。 三者 進 求 涅槃 。 是名 進 心 。 四者 惠 心 。 覺了 自性 。 空 寂 無二 。 是名 惠 心 。 五者 定 心 。 常住 法性 。 是名 定 心 。 六者 不退 心 。 進 起 波若 。 不為 生死 亡 惑 。 是名 不退 心 。 亡 者 迴向 心 。 觀 行 停 熟 。 流 入 法 河 。 是名 迴向 心 。 八者 護法 心 。 護 諸眾生 而 成就 之 。 護 已 善根 而 不失 之 。 是名 護法 心 。 九者 戒 斷 生死 求 捨 俗 緣 。 是名 戒 心 。 十者 志 願 滿足 。 六者 波羅蜜 。 超 生死 輪 涅槃 岸 。 是名 願 心 。 故 曰 生 信 ) 護持禁戒 如淨 明 殊 ( 清淨 心 是 ) 守護 心 城 。 摧伏 外道 ( 涅槃 為 城 。 城 諸 妄想 不 令 漏失 。 經曰 。 以 無 心 意 無 受 行 。 而 悉能 摧伏 諸外道 ) 五峯 神仙 最 居 山 頂 ( 色陰 想 陰 識陰 受陰 行 陰 。 行 者 蓋 也 。 能 掩 其心 。 今 不 明了 形 礙 為 色 。 領納 是 非為 受 。 妄情 思慮 為 想 。 魔 緣 諸 境 為 行 。 了別名識 。 稱 為 色 。 無明黑闇 　 長生 故 曰 神仙 。 亦名 長 受 仙人 。 我慢 高 於 五岳 。 故 曰 最 居 高 頂 ) 仙人 我慢 。 五 欲 自恣 。 不悟 無常 ( 色 欲 聲 欲 香 欲 味 欲 觸 欲 。 五 處 受生 貪 。 是名 為 五 欲 。 隨所 染著 。 住 情 即 造 。 故 曰 恣 。 生老病死 念念遷謝 。 故 曰 無常 ) 佛 與 迦葉 諸 大 菩薩 側 塞 虛空 。 前後圍繞 ( 佛 者 心 也 。 心 王 自在 。 能 使 識 不起 異 念 。 即是 弟子 故 曰 迦葉 。 既 隨 教 念 命 心得解脫 。 名為 菩薩 。 法門 廣大 包括 十方 。 故 言 側 塞 虛空 。 無 處 不 遍 故 曰 圍繞 也 ) 四部弟子 。 一時 共 會 ( 眼 耳 鼻 舌 名為 四部 。 心 王 所 制 不染 色聲香味 。 故 言 弟子 。 俱 登 一心 覺 故 曰 一時 。 身 心 不 二 即是 共 會 會 合 也 。 一相 一里 也 ) 爾時世尊 。 在大眾中 ( 世 以 寂滅 為義 。 尊 以 覺 證 為 能 。 覺知 一切 煩惱 無所有 。 故 號 世尊 。 八萬四千 煩惱 之中 悟 平等 道 。 故 曰 眾中 尊 ) 坐 寶 蓮華 ( 觀 行 已 畢至 無功用 。 寂 休 閑居 。 名之為 坐 。 寶 者 道 也 。 道 體 明 渾 。 塵垢 不染 。 故 曰 蓮華 也 ) 結跏趺坐 ( 此 為 入定 也 。 端 其身 心 真 一心 其 命 即 慮 靜 ) 嬉怡 微笑 ( 悟 道 性情 美 。 名 之 嬉怡 之 言 。 忱忱 樂 心 神 故 微笑 也 ) 威德 光明普照 一切 ( 煩惱 消滅 名 威 。 識 了 無生 德 故 曰 威德 清淨 。 是 光普照 一切 者 。 謂 陰入界 。 一切 陰 色 受想行識 是 。 入 者 十二入 。 內 有 六根 。 眼 耳鼻舌身 意 。 外 有 六塵 。 為 色 聲 香味觸 法 。 名 十二入 。 界 者 中 門 。 六識 六根六塵 即是 十八界 。 是 以 五陰 十二入 十八界 是 一切 行 人 觀 之 空 無所有 。 名之曰 照 。 故 云 普 一切 也 ) 佛告 心 王 菩薩 ( 告 之 言 發 發 開 生死 心 。 見 法 身 相 虛凝 不動 自在無礙 。 即是 心 王 菩薩 也 ) 汝 當 為 諸 大眾 宣說 甚深 無 上 妙法 ( 宣 由 吐 也 。 從 無 地 吐 法 出 身 寂寥 無常 平等 。 平等 不 二 故 言 甚深 。 妙 者 要 要 妙 之法 。 佛 所說 也 ) 令諸眾生 識 煩惱 性 空 無所有 ( 眾生 迷 故 為 有 煩惱 。 覺 已 知 無 故 言 空 無所有 ) 令 投 陀 一心 法 苦 樂 一相 ( 生死 是 苦 。 涅槃 為樂 。 生死 既 空 。 涅槃 非有 。 平等 無生 故 言 一相 ) 心 王 菩薩 。 承佛神力 。 身昇虛空 。 變現 自在 ( 承 者 受 也 。 佛神力 自覺 身 心 本 無所有故 云 虛空 。 變 自在 者 。 轉 妄 以 入 真 。 萬物 不動 故 云 自在 ) 於大眾中 放 大智 光 。 光 如 百千萬億 日月 。 清涼 調適 ( 清涼 是 光 。 光相 不動 說 名為 如百 者 。 百 波羅蜜 千 法 明 門 。 萬 者 行 也 。 定 惠 雙照 明 同 日月 故 言 百千萬億 日月 也 。 煩惱 火 滅 故 言 清涼 。 喜怒 不生 名為 調適 ) 隨 諸眾生 所求皆得 ( 聖化 無礙 故 云 皆得 ) 普照十方 招 集 有緣 諸來大眾 ( 十方 者 十惡 也 。 招 集 者 四諦 是 。 有緣 者 十二因緣 是 。 煩惱 非 一 。 名曰 諸來 之 言 。 會 煩惱 交 會 共 造 一心 。 故 言 大眾 寂 空 。 明 名 之 照 也 ) 天龍八部 護法善神 ( 心淨 為 天 。 智 惠 龍 。 五陰 三毒 。 合 為 八部 。 不起 異 念 名 為難 。 護法 神 善 神 ) 天 王 等 ( 眼 耳 鼻 舌 名為 天 王 。 見聞覺知 不起 二 相 。 故 為 之 等 也 ) 上至有頂 。 下 極 空 際 ( 頂 是實 也 。 實相 之 理 圓 空 不動 故 言 有 頂 。 上 下 無二 曰 極 。 極 者 空 也 。 空 際 名為 佛性 也 ) 六道 死 生 蒙 光 喜 悅 ( 眼 耳鼻舌身 意 名為 六道 地水火風 名為 死 生 理 生 。 虛無 湛然 不 名為 聽 。 皆來 聽 法 。 神 光照 蕩 空 寂 無生 。 故 云 喜 悅 也 ) 大眾雲集 ( 言 此 妄 身 由 如雲 集 。 暫 有 還 散 究竟 無實 也 ) 菩薩 摩訶薩 。 大慈 所 薰 ( 菩薩 者 西國 語 。 此 云 道 心 眾生 是 。 慈 能 拔 苦 。 苦惱 不生 。 名 大慈 。 薰 者 香 也 。 薰 我 身 煩惱 滅 盡 。 此是 無價香 。 非是 世間 草木 之 香 。 故 云 大慈 所 薰 也 ) 復 放 六 百萬億 最勝 光明 ( 六百 者 六根 是 。 一根 一百 故 曰 六百 。 萬 者 萬行 之門 戶 也 。 億 者 總持 之 大 名 。 見 道 轉 染 故 名曰 最勝 也 ) 其 光明 中 宣說 一切眾生 本性 清淨 ( 了 眾生 相 即是 實相 故 言 本性 清淨 ) 無生無滅 ( 妄想 不起 。 是名 無生 。 善法 常住 。 是名 不滅 ) 無垢無淨 ( 分別 是 無 。 名 分別 是淨 。 垢 性自空 。 淨 性 非有 ) 無 生死 際 。 無 涅槃 際 ( 生死 性 空 。 涅槃 非有 ) 二 際 平等 。 等 諸法 空 故 ( 二 際 俱 空空 。 故 平等 。 諸法 亦然 也 ) 閑居 靜住 。 即是 投 陀 ( 因 成 果 就 故 曰 閑居 。 淳 一 無 離 名為 靜住 ) 寂然 念 道 。 絕 斷 攀緣 ( 見 道 性 空 攀緣 即 滅 ) 不生 分別 ( 誠 性 體 空 本 無分別 ) 何以故 。 以 生死涅槃 不一不二 ( 法 身 不動 離 諸 名數 。 故 云 不一不二 也 ) 俱 假名 說 說 侫 引 愚夫 ( 涅槃 方便 。 是 佛 權 教 指 方 陳 說 。 今 識 道 性 體 空 。 生死 如夢 如電 。 愚夫 不了 為 生死 可捨 。 為 涅槃 可得 。 於空 之中 妄生 染著 。 眾 自覺 歎 迷 來 曰 久 故 言 假說 ) 上品 眾生 體 達 法 相 。 不 入 涅槃 。 不 出 生死 ( 法性 體 空空 無 出 入 ) 中 品 眾生 求 涅槃 ( 捨 生死 是 聲聞 行 。 貪求 涅槃 是 凡夫 。 不捨 不求 是 菩薩 行 也 ) 無 方便 惠 。 實際 為家 ( 不識 生死涅槃 。 皆是 虛空 幻化 。 是 無 方便 惠 。 經曰 。 有 惠 方便 縳 惠 方便 縛 ) 下 品 眾生 無明 癡 住 ( 心 無智 惠 名曰 無明 。 不能 發起 心 故 言 癡 住 也 ) 不覺不知 沈淪苦海 ( 恒在 生死 故 曰 沈淪苦海 。 常 以 苦 海 。 生苦老苦 死 苦 。 求 不得 苦 。 愛別離苦 。 怨憎會苦 。 憂悲 之 苦 。 憶想 不住 。 念 念 分別 名為 生 。 苦 老 者 煩惱 惱 身 心 。 不得 自在 故 言 老 苦 。 舉 緣 妄想 馳散 放逸 心 神 躁擾 。 名曰 病 苦 。 菩提 之性 理 在 煩惱 之中 。 不覺不知 名為 死 苦 。 非 本 所求 。 妄生 追 念 。 念 不離 竟 。 名為 求 不得 苦 。 佛 是 慈 。 眾生 慈父 。 愛念 眾生 。 由 如赤子 。 眾生 違 背 輪迴生死 故 云 愛別離苦 。 五陰 為 怨 。 惡業 為 憎 。 煩惱 交 會 隱藏 無 地 。 故 言 怨憎會苦 。 大道 之 破 塞 佛性 未 由 顯現 。 故 曰 憂悲 之 苦 。 苦 無 邊際 。 名之為 海 ) 諸 菩薩 等 。 汝 當 諦 了 。 如是 光明 從何而來 。 內外 推求 都 無生 處 ( 內外 根塵 空 無 自 姓 。 故 都 無生 處 也 ) 從 心 化生 。 湛然 常 一 ( 從 定 生 惠 。 故 曰 化生 。 言 心 者 非是 生 滅 之 心 。 乃是 無 想 之 心 。 名字 雖多 其 體 不異 。 故 曰 常 一 也 ) 一 想 光明 觸 眾生 身 。 從 毛孔 入 ( 觸 之 言 照 眾生 身 。 內外 虛通 眾生 心 。 納 由 如 毛孔 一相 光明 無 處 不 遍 。 名之為 入 也 ) 眾生 愚者 入 無量 定 ( 入 諸 言 觸 。 觸 此 身 心 。 由 如虛空 本來 不動 也 ) 光 觸 眼 者 。 入 妙色 三昧 ( 眼 雖 見 色 妄識 不起 。 與 物 合 故 名為 妙色 三昧 ) 光 觸 耳 者 。 入 音聲 三昧 ( 耳 雖 聞 聲 不得 聲 相 識 。 不 分別 名曰 音聲 三昧 也 ) 光 觸 鼻 者 。 入 香 林 三昧 ( 鼻 雖 聞 香 不得 香 體 。 即是 空空 無分別 。 故 言 香 林 三昧 ) 光 觸 舌 者 。 入 法 喜 三昧 ( 舌 雖 觸 味 不得 味 相 。 味 相 自 空 識 無分別 。 名為 法 喜 三昧 ) 光 觸 身 者 。 入 智 明 三昧 ( 身 雖知 寒熱 澁滑 等 。 不得 觸 相 。 識 不 分別 故 名為 智 明 三昧 ) 光 觸 身 者 。 入 法 明 三昧 ( 六識 體 空 無能 分別 狀 。 若 韻 音 六根 。 是 一根 故 名為 法 明 三昧 ) 光 遍十方 。 仙人 蒙 光 。 我慢 即 除 ( 無明 之 光照 。 除 我 相 人 相 眾生 相 壽 者 相 。 自然消滅 也 ) 身 心 清淨 。 悟 無生忍 ( 清淨 之 心 是 無 生死 ) 惡 鬼 毒蛇 夜叉羅剎 噉 人 精氣 者 。 皆 發菩提心 ( 身 心 寂 空 是 發菩提心 也 ) 二 見 牛 頭 鬪諍 心 息 ( 善惡 二 見 名曰 牛 頭 。 生 滅 不住 名之為 鬪 。 畢竟不生 名之為 見 ) 波旬 魔王 開 地獄 門 。 施 清淨 涼 水 ( 生死 魔 煩惱 魔 。 魔 力 威 大 自在 如王 。 無明 閉塞 名為 地獄 。 豁然 悟 解 萬 參 羅 本 無所有 名為 地獄 。 開 施 言 捨離 知 見 想 不生 。 即是 法 清涼 。 水 即是 法 水 。 湛然 清淨 也 ) 飢餓 眾生 自然 飽滿 ( 心 生 煩惱 。 憶想 妄緣 。 名為 飢餓 。 禪定 無生 法 喜 無 滿 。 故 名為 飽 也 ) 發 清淨 心 。 飡 法 喜 食 。 身 心 解脫 ( 味 道 心 和 名為 法 喜 。 不住 有 無 。 自然 解脫 ) 深入 法性 自在 無為 ( 實相 之 理 名曰 入 深 。 體性 不動 入 逍遙 自在 。 故 曰 無為 也 ) 雖得 無為 察 心 不住 ( 不住 而住 住 於 不住 也 ) 學 方便 故 ( 所化 之緣 曰 方 。 能化 之 智 曰 便 ) 法 為 妻 化生 一子 。 處 在 深 宮 正念 思惟 ( 妻 者 定 也 。 定 能生 惠 。 故 曰 化生 。 一子 者 菩薩 是 也 。 實相 遠 窺 而 莫 覩 。 故 曰 深 宮 。 空 寂 無生 名為 正念 也 ) 學 大 方便 。 不捨 有 為 。 不住無為 ( 性 理 有 無 平等 不 二 。 是 大 方便 ) 二 惠 方便 念 念 具足 ( 一 既 不存 。 二 從 何 立 。 惠 亦無 體 。 言 下 有 名 解了 還 無 故 曰 方便 。 前 念 由 淺 。 後 念 轉 深 。 深 相 平等 名為 具足 ) 其 年 雖 小 常 樂 出家 。 學 無上道 ( 初 入定 門 。 道 未成 。 名為 年 小 。 心 無間 念 曰 定 。 從定起 惠 。 名為 出家 。 學 者 學 性 平等 。 故 曰 無上道 也 ) 不樂 世事 。 常 修 少欲知足 之 行 ( 端 心 自守 。 五陰 消 亡 故 不樂 世尊 意 滿 無 求 。 名為 知足 ) 修六和敬 。 眼 與 色 和 ( 心 滅 境 亡 。 體 無分別 。 色心不二 。 合 一相 理 也 ) 何以故 。 心 不緣 色 。 妄識 不生 。 即是 和 義 ( 和 者 合 也 。 合 一切 空 。 空 故 名義 。 義 即是 佛 ) 餘如上說 。 動靜 常 一 ( 耳鼻舌身 意 等 。 此 之 五根 義 同 眼識 。 故 言 餘如上說 也 ) 守護 心 城 不 令 賊 入 ( 道 心 堅固 。 六塵 之 財 無 由 得 入 外道六師 多 方 巧 術 。 詐 為 親 善 六 賊 者 。 向 外 取 塵 。 名為 外道 。 六 師 者 。 取 捨 難 易 故 曰 多 方 。 強 生 分別 名為 巧 術 。 塵 性 本 空 取 不可得 名 迷惑 。 不了 言 詐 親 善 ) 語 王子 言 。 世有 極 樂 。 自歎 娛 長養 王 身 ( 六 賊 馳騁 誇 引 。 心 王 追求 六塵 縛 。 遶 自在 喜 悅 身 心 名 極 樂 。 生死 不住 名為 歎 娛 。 五陰 熾盛 故 言 長養 ) 既受樂已 。 天上 伎樂 種種 饌 饈 。 自然 來至 ( 眾生 愚癡 見 惡 歡喜 。 如 觀 伎樂 。 妄想 無數 故 言 種種 。 貪癡 食 名為 饌 饍 。 舉 心 即是 。 是 曰 自然 來至 也 ) 五 欲 天女 巧 轉 五 心 所求皆得 ( 心 迷 五 欲 。 本 空 愚夫 不了 妄生 染著 心 。 名為 天女 。 執情 取 相 。 任 意 即 造 故 云 皆得 也 ) 王子 聞 已 似 悲 復 喜 ( 心 迷 故 悲 。 悟 解 還 喜 ) 我從昔來 只為 愛 網 。 網 我 身 心 ( 昔 者 古 也 。 從 古 已來 五 欲 羅網 籠 罕 佛性 不能 得 出 。 故 曰 愛 網 也 ) 不能 自 拔 。 何 能 救 他 ( 為 無 惠 眼 不見 本來 。 故 曰 不能 自 拔 。 佛性 既 不 顯現 。 煩惱 云何 能 遣 。 故 曰 不能 救 他 ) 今日 何緣 復 作 斯 語 。 誑惑 於 我 ( 心 開悟 道 却 語 無明 本 無實 事 。 云何 誑 我 。 我 者 佛性 。 是 佛性 者 無來無去 無住 無著 無為 無相 無生無滅 。 由 如虛空 湛然 不動 ) 。


