No .  6 12
身 觀 經


西晉月氏 國 三藏 竺法護譯


聞 如是 ：


一時 ， 佛在舍衛 國 祇 樹 給孤獨園 。 是時 佛告 諸 比丘 ： 「 是 身 有 肌膚 髓 血肉 ， 含 滿 𡱁 溺 ， 自 視 身 見 何等 好 ？ 常 有 九 孔 惡 病 ； 常 不淨 常 流 ， 可足 慚 。 常 與 冤家 合 ， 為 至 老死 ； 亦與 病 俱 ， 何以不 惡 ？ 身 會 當 墮 、 會 當 敗 ， 以 棄 屍 地 中 不 復用 ， 為 狐狼 所 噉 ， 何 以 見 是 不慚 ？ 誰 說 貪婬 ？ 如 佛言 ： 少 可 多 罪 ， 自心 觀 是 。 如 屠 杆 屠 机 為 骨 聚 ； 如 然 熾火 ； 如 毒藥 痛 為 旋 ， 癡 人 喜 ， 為 喜 不 自知 。 何 以 不畏 羅網 ？ 貪婬 為 癡 ， 財 錢 穀 金銀 牛 馬 奴婢 ， 人 為 命 故 求 。 命在呼吸 ， 本 命 亦自 少 ， 極 壽 百餘歲 ； 亦 苦 合會 。 觀 是 ， 誰 為可 者 ？


「 如 時 過去 ， 便 命 稍 少 ， 命 日 俱 盡 ； 如 疾 河 水 ， 如 日月 盡 ， 命 疾 是 過去 ， 人 命 去 不 復 還 ， 如是 為 不可得 。 人 死 時 命 去 ， 設使 若干 財 ， 索 天 下 奇 物 亦 一切 有 ， 死 時 對 來 亦不 樂 ； 亦不 可厭 ； 亦 不可 樂 ； 亦 不可 自樂 無 餘 。 但可 自作 善 。 所 自作 善 ， 所 應 自然 。 若 以 知 會 當死 ， 當有 何等 樂 ？


「 人 可 墮 貪婬 ， 設使 久 壽 ； 設使 亡 去 會 當死 。 何 以 意 愛 俱 樂 ？ 何以故 ？ 不念 自靜 ， 極 意 受 悅 。 兒 已 死 啼哭 ， 不 過 十日 ， 過 十日 已 後 ， 便 稍 忘 之 。 愛 兒 婦 亦爾 ！ 為 家室親屬 知 識 亦爾 ！


「 以 勤苦 治 生 致 財物 ， 自 愛 身 命 綺 好 ， 人 死 時 皆 棄 所有 ， 身 僵 在 地 ， 下 入 於 土 ， 但為 陰 去 ， 生 隨行 受 形 人 ； 譬如 樹 果 實 已 見 ， 如是 為 有 人 意 墮 有 中 ， 天 下 一切 果 物 ， 一人 得 不 自足 ， 若得 一分 ， 當 那得 自 厭 無有 數 ？ 三十五 樂 自樂 遍 之 ， 當 為 有 何等 益 ？


「 人 已 逢 苦 索 受 罪 人 意 ， 為 是 所 好 ， 謂 有 所益 ， 不 欲 受 靜 索 為 毒 𧈭 自身 ， 如 少 多 亦爾 ！ 如 多少 亦爾 ！ 如 病 為 大小 亦 苦 ； 譬如 骨 無有 肉 ， 狗 得 齩 之 不厭 。 如是 欲 狗 習 ， 是 亦難 得 ， 已 得 當 多 畏 之 。 是 習 所 不久 ， 人 亦墮 惡 。 如人 見 夢 ， 已 寤 不 復得 ， 貪婬 亦 如是 。 劇 夢 如夢 為 有 樂 ， 如 黑 𧈭 如 鈎 餌 肉 ； 如樹 果 實 ， 實 少 味 多 ， 亡 為 增 結 ， 為 惡 作 本 ， 道 家 常 不用 。


「 是人 在 天上 舍 樂 ， 亦 天上 色 樹 ； 亦在 端正 好 苑 園 ； 亦得 天上 玉女 。 已 得 天 人 ， 不厭 天上 五 樂 ， 今 當 那得 厭 天 下 樂 耶 ？


「 為 取 二 百日 骨 ， 骨 百 二 十段 為 筋 纏 ； 為 九孔常漏 ； 為 六 十 三種 ； 為 百 病 極 ； 為 肉 血 和 ； 為 生 革 肌 ； 為 中 寒熱 風 ； 為 屎溺 為千 蟲 ， 皆 從 身 起 ， 中 亦有 千 孔 。 亦有 劇 ， 為 親 已 壞 他 ， 為 從 是 不淨 出 ； 從 鼻 中 涕 出 ； 從 口 㵪 唾 出 ； 從 腋下汗流 出 ； 從 下 孔 處 屎溺 出 ， 如是 皆 從 身 出 劇 。 塜間 死 人 ， 誠 可惡 劇 。 舍 後 可惡 處 ， 身 所有 不淨 如是 ， 為 不淨 種 ， 為 從 是 本來 如 金 塗 餘 物 ， 為 衣 故 香 粉 脂 澤 赤 絮紺黛 ； 為 癡 人 見 是為 是 意 亂 。 如 畫 瓶 赤 如 坑 覆 草 ， 人 所 抱 愛 後 會 悔 。 」


比丘 聞 經 跪拜 受 ， 道 教 如是 。


身 觀 經


