No .  55 4  [ No .  55 3 ]
佛說 奈女 耆婆 經


後漢 安世高譯


佛在世時 ， 維耶離 國 王 苑 中 ， 自然 生 一 奈 樹 ， 枝葉繁茂 ， 實 又 加 大 ， 既有 光色 ， 香 美 非 凡 。 王 實 愛 此 奈 ， 自 非 宮中 尊貴 美 人 ， 不得 噉 此 奈 果 。


其 國 中 有 梵志 居士 ， 財富無數 ， 一國 無 雙 ， 又 聰明博達 ， 才 智 超群 ， 王 重 愛 之 ， 用 為 大臣 。


王 請 梵志 ， 飯食 畢 ， 以 一 奈 賞 與 之 。 梵志 見 奈 香 美 非 凡 ， 乃 問 王曰 ： 「 此 奈 樹 下 ， 寧有 小 栽 可得 乞 不 ？ 」 王曰 ： 「 大 多 小 栽 ， 吾 恐妨 其 大 樹 ， 輒 除去 之 。 卿 若 欲得 ， 今 當 相 與 。 」 即 以 一 奈 栽 與 。


梵志 得 歸 種 之 ， 朝夕 灌溉 ， 日日 長 大 ， 枝條 茂 好 ， 三年 生 實 ， 光彩 大小 ， 如王 家 奈 。 梵志 大喜 ， 自 念 ： 「 我家 資財 無數 ， 不減 於 王 ， 唯 無 此 奈 ， 以為 不 如 ， 今 已 得 之 ， 為 無減 王 。 」 即取 食 之 ， 而 大 苦 澁 ， 了 不可 食 。


梵志 更 大 愁惱 ， 乃退 思惟 ： 「 當 是 土 無 肥 潤 故 耳 。 」 乃 捉 取 百 牛 之 乳 ， 以飲一牛 ， 復 取 一 牛 乳 ， 煎 為 醍醐 ， 以 灌奈 根 。 日日 灌之 ， 到 至 明 年 ， 實 乃 甘美 ， 如王 家 奈 ； 而 樹 邊 忽 復生 一 瘤節 ， 大 如 手 拳 ， 日日增長 。 梵志 心 念 ： 「 忽有 此 瘤節 ， 恐妨 其實 ； 適 欲 斫 去 ， 復 恐 傷 樹 。 」 連 日 思惟 ， 遲 迴 未 決 ， 而 節 中 忽 生 一枝 ， 正 指 上 向 ， 洪 直 調 好 ， 高 出 樹 頭 ， 去 地 七 丈 ， 其 杪 乃分 作 諸 枝 ， 周圍 傍 出 ， 形 如 偃 蓋 ， 華葉 茂 好 勝 於 本 樹 。


梵志 怪 之 ： 「 不知 枝 上 當 何 所有 ？ 」 乃作 棧閣 ， 登 而 視 之 。 見 枝 上 偃 蓋 之中 ， 乃有 池 水 ， 既 清 且 香 ， 又 如 眾華 ， 彩色 鮮明 。 披 視 華 下 ， 有 一 女 兒 ， 在 池 水 中 。 梵志 抱 取 ， 歸 長養 之 ， 名曰 奈女 。 至 年十五 ， 顏色 端正 ， 天 下 無 雙 ， 宣聞遠國 。


有 七 國 王 ， 同 時 俱來 ， 詣 梵志 所 ， 求 娉 奈女 以為 夫人 。 梵志 大 恐怖 ， 不知 當 以 與 誰 ， 乃於 園 中 ， 架 一 高 樓 ， 以 奈女 著 上 ， 出 謂 諸 王曰 ： 「 此 女 非 我 所 生 ， 自 出 於 奈 樹 之 上 ， 亦 不知 是 天 、 龍 、 鬼神 女 耶 ？ 鬼魅 之 物 ？ 今 七 王 俱來 求 之 ， 我 設 與 一 王 ， 六 王 當 怒 ， 不敢 愛惜 也 。 女 今在 園 中 樓上 ， 諸王 便 自 共議 ， 有 應 得 者 ， 便 自取 去 ， 非 我 所 制 也 。 」


於是 七 王 口 共諍 之 ， 紛紜 未 決 。 至 其 夕 夜 ， 萍沙王 從 伏 竇 中 入 ， 登 樓 就 之 共宿 。 明 晨 當去 ， 奈女 白曰 ： 「 大王 幸 枉 威尊 ， 接 近 於 我 ， 今 復 相 捨 而去 ， 若 其有 子 ， 則是 王 種 ， 當 何所 付 ？ 」 王曰 ： 「 若是 男兒 ， 當 以 還 我 ； 若是 女 兒 ， 便 以 與 汝 。 」 王 即脫 手 金鐶 之 印 ， 以 付 奈女 ， 以 是為 信 。 便 出 語 群臣 曰 ： 「 我 已 得 奈女 ， 與 共 一宿 ， 亦無 奇異 ， 故 如 凡人 ， 故 不取 耳 。 」 萍沙 軍 中 皆稱 萬歲 ， 曰 ： 「 我 王 已 得 奈女 。 」 六 王 聞 之 ， 便 各 還 去 。


奈女 後生 得 男兒 ， 兒 生 之 時 ， 手 中 抱 持 針 藥 囊 出 。 梵志 曰 ： 「 此 國 王 之子 ， 而 執持 醫 器 ， 必 是 醫王 。 」 名曰 耆婆 。


至 年八歲 ， 聰明 高才 ， 學 問 書 䟽 ， 越 殊倫 匹 ， 與 比隣 小兒 遊戲 ， 心 常 輕 諸 小兒 ， 以 不 如 己 。 諸 小兒 共 罵 之 曰 ： 「 無 父 之子 ， 婬女 所 生 ， 何敢 輕 我 ？ 」


耆婆 愕 然 ， 默 而 不 答 。 便 歸 問 母 曰 ： 「 我 視 子 曹 ， 皆 不 如 我 ， 而 反 罵 我 言 ： 『 無 父 之子 。 』 我 父 今 者 ， 為 在何許 ？ 」 母 曰 ： 「 汝 父 者 正 萍沙王 是 也 。 」 耆婆 曰 ： 「 萍沙王 乃在 羅閱祇 國 ， 去 此 五 百里 ， 何緣 生 我 ？ 若 如母 言 ， 何 以為 證 ？ 」 母 即 出 印 鐶 示 之 曰 ： 「 此 則 汝 父 鐶 也 。 」


耆婆 省 之 ， 見 有 萍沙王 印 文 ， 便 奉持 此 鐶 ， 往 到 羅閱祇 國 。 徑 入 宮門 ， 門 無訶 者 ， 即 到 王 前 為 王 作禮 ， 長跪 白 王言 ： 「 我 是 王子 ， 奈女 所 生 ， 今 年八歲 ， 始 知 是 大王 種類 ， 故 持 指 鐶 印 信 ， 遠來 歸家 。 」


王 見 印 文 ， 憶 昔日 之 誓 ， 知 是 其子 ， 悵 然 憐之 ， 以為 太子 。 涉 歷 二年 後 ， 阿闍世王 生 ， 耆婆 因 白 王曰 ： 「 我 初生 時 手 持 針 藥 囊 ， 是 應 當 為 醫 也 。 王 雖 以 我 為 太子 ， 非 我 所 樂 ； 王 今 自有 嫡子 生 矣 ， 應襲尊嗣 ， 我 願 得 行 學 醫術 。 」 王即聽之 。


王曰 ： 「 汝 不為 太子 者 ， 不得 空 食 王 祿 ， 應 學 醫 道 。 」 王 即 命 勅 國 中 諸 上 手 醫 ， 盡 術 教 之 。 而 耆婆 但 行 嬉戲 ， 未曾 受 學 ， 諸師 責 謂 之 曰 ： 「 醫術 鄙陋 ， 誠 非 太子 至尊 所 宜 當學 ， 然 大王 之 命 ， 不可違 廢 。 受 勅 以來 積 有 日月 ， 而 太子 初 不受 半 言 之 方 ， 王 若 問 我 ， 我 當 何 對 ？ 」


耆婆 曰 ： 「 我 生 而有 醫 證 在 手 ， 故 白 大王 捐棄 榮 豪 ， 求 學 醫術 ， 豈 復 懈怠 須 師督促 ？ 直 以 諸師 之 道 ， 無足 學 者 故 耳 。 」 便 取 本 草 藥 方 針 脈 諸經 ， 具 難 問 師 。 師 窮 無 以 答 ， 皆 下 為 耆婆 作禮 ， 長跪叉手 曰 ： 「 今日 密 知 太子 神 聖 ， 實 非 我等 所 及 也 。 向 所 問 諸事 ， 皆是 我 師 歷 世 疑 義 所 不能 通 ， 願 太子 具 悉 說 之 ， 開解 我等 生 年 之 結 。 」 耆婆 便 為 解說 其義 ， 諸 醫 歡喜 ， 皆悉 更 起 ， 頭面作禮 ， 承 受 其 法 。


於是 耆婆 便 行 治 病 ， 所治 輒 愈 ， 國 內 知 名 。 後 欲 入 宮 ， 於 宮門 前 ， 逢 一 小兒 擔 樵 ， 耆婆 望 視 ， 悉 見 此兒 五臟 腸胃 縷 悉 分明 。 耆婆 心 念 ： 「 本 草 經說 ， 有 藥 王 樹 ， 從 外 照 內 見 人 腹 臟 。 此兒 樵 中 ， 得 無有 藥 王 耶 ？ 」 即 往 問 兒 ： 「 賣樵幾錢 ？ 」 兒 曰 ： 「 十錢 。 」 便 雇 兒 十錢 ， 兒 下 樵 置 地 ， 則 更 闇 冥 不 復見 其 腹 中 。 耆婆 心 更 思惟 ： 「 不知 束 中 何者 為 是 藥 王 ？ 」 便解兩束 ， 一一 取 之 以 著 兒 腹 上 ， 無 所照 見 輒 復 更 取 ； 如是 盡 兩 束 樵 ， 最後 有 一 小 枝 裁 長尺餘 ， 試 取 以 照 ， 即 復 具 見 腹 內 ， 耆婆 大喜 ， 知 此 小 枝 定 是 藥 王 ， 悉 還 兒 樵 。 兒 即 已 得 錢 ， 樵 又 如 故 ， 歡喜 而去 。


爾時 ， 國 中 有 迦羅 越 家 女 ， 年十五 ， 臨 當 嫁 日 ， 忽 頭 痛 而死 。 耆婆 聞 之 ， 往至 其家 問 女 父 ： 「 此 女 常 有 何 病 ， 乃至 致死 ？ 」 父曰 ： 「 女 小 有 頭 痛 疾 ， 日月 增 甚 ， 今朝 發 作 尤 甚 於 常 ， 以 致 絕 命 。 」


耆婆 便 進 ， 以 藥 王 照 視 頭 中 ， 見 有 刺 蟲 ， 大小 相 生 ， 乃 數 百 頭 ， 鑽 食 其 腦 ， 腦 盡 故 死 。 便 以 金 刀 ， 㓟 破 其 頭 悉 出 諸蟲 ， 封 著 甖 中 。 以 三種 神 膏 塗 瘡 ， 一種 者 補 蟲 所食 骨 間 之 傷 ； 一種 生 腦 ； 一種 治 外 刀 瘡 。 告 女 父曰 ： 「 好 令 安靜 慎莫使驚 ， 七日 當 愈 平復如故 ， 到 其 日 ， 我 當 復來 。 」


耆婆 適 去 ， 女 母 便 啼哭 曰 ： 「 我子 為 再 死 也 ， 豈有 㓟 破 頭 醫 腦 ， 當 復 活 者 ？ 父 何 忍 命 他 人 取 子 那 爾 ？ 」 父 止 之 曰 ： 「 耆婆 生 而 把 持 針 藥 ， 棄 國 尊 位 ， 行 作 醫師 ， 但為 一切 人 命 故 耳 ， 此 乃 天 之 醫王 ， 豈 當 妄 耶 ！ 囑 語 汝 言 ： 『 慎莫使驚 。 』 而 汝 今 反 啼哭 ， 以 驚動 之 ， 將 令 此兒 不 復得 生 耶 ！ 」 母 聞 父 言 ， 止 不 復 哭 ， 供養 護 之 ， 寂靜 七日 。


七日 晨 明 ， 女 便 吹 氣 而 寤 ， 如 從 臥 覺 曰 ： 「 我 今 者 了 不 復 頭 痛 ， 身 體 皆 安 。 誰 護 我 者 ， 使 得 如是 ？ 」 父曰 ： 「 汝 前 已 死 ， 醫王 耆婆 ， 故 來 護 汝 ， 破 頭 出 蟲 ， 以 得 更生 。 」 便 開 甖 出 蟲 示 之 。 女 見 便 大 驚怖 ， 深 自 僥倖 曰 ： 「 耆婆 神 乃 如是 ， 我 以 何 報 其 恩 ？ 」 父曰 ： 「 耆婆 與 我 期 言 ： 『 今日 當來 。 』 」 於是 須臾 耆婆 便來 ， 女 大 歡喜 ， 出門 奉迎 ， 頭面禮足 ， 長跪叉手 曰 ： 「 願 為 耆婆 作 婢 ， 終 身 供養 ， 以 報 更生 之 恩 。 」


耆婆 曰 ： 「 我 為 醫師 ， 周 行 治 病 ， 居 無常 處 ， 何用 婢 為 ？ 汝 必 欲 報恩 者 ， 與 我 五百兩金 。 我 亦不 用 此 金 ， 所以 求 者 ， 凡人 學 道 ， 法 當 謝 師 。 師 雖 無 以 教 我 ， 我 現 曾為 弟子 ， 今 得 汝 金 當 以 與 之 。 」 女 便 奉 五百兩金 以 上 耆婆 ， 耆婆 便 受 以 與 師 ， 因 白 王 ： 「 暫 歸 省 母 ， 到 維耶離 國 。 」


國 中 復有 迦羅 越 家 男兒 ， 好 學 武 事 ， 作 一 木 馬 ， 高 七尺 餘 ， 日日 習學 ， 騙 上 初 學 。 適 得 上 馬 ， 久久 益 習 ， 忽 過去 失 踞 ， 躄地 而死 。


耆婆 聞 之 ， 便 往 以 藥 王 照 視 腹 中 ， 見 其 肝 反 戾 向 後 ， 氣 結 不通 故 死 。 復以 金 刀 破 腹 ， 手 探 料理 ， 還 肝 向 前 畢 ， 以 三種 神 膏 塗 之 ， 其 一種 補 手 所 攫 持 之處 ； 一種 通利 氣 息 ； 一種 主 合 刀 瘡 。 畢 囑 語 其 父曰 ： 「 慎 莫 令 驚 ， 三日 當 愈 。 」


父 承 教 勅 ， 寂靜 養 視 ， 至 於 三日 ， 兒 便 吐 氣 而 寤 ， 狀 如 臥 覺 ， 即便 起 坐 。 須臾 耆婆 亦來 ， 兒 歡喜 出門 迎 ， 頭面作禮 ， 長跪 白言 ： 「 願 為 耆婆 作 奴 ， 終 身 供養 ， 以 報 再 活 之 恩 。 」


耆婆 曰 ： 「 我 為 醫師 ， 周 行 治 病 ， 病 者 之家 ， 爭 為 我 使 ， 何用 奴 為 ？ 我 母 養 我 勤苦 ， 我 未有 供養 之 恩 報 母 。 卿 若欲 謝 我 恩 者 ， 可 與 我 五百兩金 ， 以 報 我 母 恩 。 」 於是 取 金 以 上 奈女 ， 還 歸 羅閱祇 國 。 耆婆 活 此 兩 人 ， 馳 名 天 下 ， 莫 不聞 知 。


又 南方 有 大 國 ， 去 羅閱祇 八 千里 ， 萍沙 及 諸 小 國 皆 臣 屬 之 。 其 王 疾病 ， 積年 不 瘥 ， 恒 苦 瞋恚 ， 睚眥 殺人 ， 人 舉 目 視 之 亦 殺 ， 低頭 不 仰 亦 殺 ， 使 人 行 遲 亦 殺 ， 疾 走 亦 殺 。 左右 侍人 ， 不知 當 何 措 手足 。 醫師 合藥 ， 輒 嫌 有 毒 亦 殺 之 。 前 後 所 殺 ， 宮 女 傍臣 ， 及 醫師 之 輩 ， 不可稱數 。 病 日 增 甚 ， 毒 熱 攻 心 ， 煩滿 短 氣 ， 如火 燒 身 。 聞 有 耆婆 名 ， 即為 下 書 ， 勅 萍沙王 ， 徵 召 耆婆 。


耆婆 聞 此 王 多 殺 醫師 ， 大 以 恐怖 ， 萍沙 又 憐 其 年 小 ， 恐 為 所 殺 ， 適 欲 不 遣 ， 畏 見 誅 伐 。 父子 相 守 ， 晝夜 憂愁 ， 不知 何 計 。 爾時 ， 萍沙王 乃 將 耆婆 ， 俱 往 問 佛 。


佛告 耆婆 ： 「 汝 宿 命 時 ， 與 我 約 誓 ， 俱 當 救護 天 下 人 病 。 我 治 內 病 ， 汝 治 外 病 ， 今 我 得 佛 ， 故 如本 願 ， 會 生 我 前 。 此 王 病 篤 ， 遠來 迎 汝 ， 如何 不 往 ？ 急 往 救護 之 ， 好 作 方便 ， 令 病 必 愈 ， 王 不 殺 汝 。 」


耆婆 便 承佛威神 ， 往 到 王 所 ， 診省脈理 ， 及 以 藥 王 照 之 ， 見 王 五臟 及 百脈 之中 血 氣 擾擾 ， 悉 是 蛇 蠆 之 毒 周匝 身 體 。


耆婆 白 王 ： 「 王 病 可治 ， 治 之 保 愈 ， 然 宜 得 入 見 於 太后 ， 諮議 合藥 ， 若 不見 太后 ， 藥 終 不成 。 」


王 聞 此 語 ， 不解 其 故 ， 意 甚 欲 怒 ， 然 患 身 病 ， 宿 聞 耆婆 之名 ， 故 遠 迎 之 ， 冀 必 有益 ， 且 是 小兒 知 無他 奸 ， 忍 而 聽 之 ， 即 遣 青 衣 黃門 ， 將 入 見 太后 。


耆婆 白 太后 ： 「 王 病 可治 ， 今 當 合藥 ， 宜 密 啟 其 方 ， 不得 宣 露 ， 宜 願 屏 左右 。 」 太后 即 遣 青 衣 黃門 去 。 耆婆 因 問 太后 ： 「 向 省 王 病 ， 見 王 身 中 血 氣 ， 悉 是 蛇 蠆 之 毒 ， 似 非 人 類 ， 王 為 定 是 誰 子 ？ 太后 以 實語 我 ， 我 今 能治 ； 若 不語 我 ， 我 則 不治 ， 病 不得 愈 。 」


太后 曰 ： 「 我 昔 曾 於 金柱 殿 中 晝 臥 ， 忽有 物 來 壓 我 身 上 ， 我 時 恍惚 若夢若覺 ， 狀 如 魘 夢 ， 遂 與 情 通 。 忽然 而 寤 ， 見 有 大 蠆 長 三尺 餘 從 我 上 去 ， 則 覺 有 胎 ， 王 實 是 此 蠆 子 也 。 我 羞恥 此 ， 未曾 出 口 ， 童子 今 乃覺 之 ， 何 若 神 妙 ！ 若 病 可治 ， 願 以 王 命 ， 委 囑 童子 ； 今 者 治 之 ， 當用 何 藥 ？ 」


耆婆 曰 ： 「 唯有 醍醐 耳 。 」 太后 曰 ： 「 咄 ！ 童子 慎 莫 道 此 醍醐 ， 而 王 大 惡 聞 醍醐 之 氣 ， 又 惡 聞 醍醐 之名 ， 前 後 坐 口 道 醍醐 而死 者 ， 數 百千 人 ， 汝 今 道 此 必 當 殺 汝 ； 以 此 飲 王 ， 終 不得 下 ， 願 更 用 他 藥 。 」


耆婆 曰 ： 「 醍醐 治 毒 ， 毒 病 惡 聞 醍醐 是 也 。 王 病 若 微 及 是 他 毒 ， 為 有 餘 藥 可 以 愈 之 。 蠆 毒 既 重 ， 又 已 匝 王 身 體 ， 自 非 醍醐 終 不能 消 。 今 當 煎 鍊 化 令 成 水 ， 無 氣 無 味 ， 王 意 不覺 ， 自 當 飲之 ， 藥 下 必 愈 ， 無可 憂 也 。 」 便 出 見 王曰 ： 「 向 入 見 太后 ， 已 啟 藥 方 ， 今 當 合 之 ， 十五日 當 成 。 今 我 有 五 願 ， 王 若 聽 我 ， 病 即可 愈 ； 若 不聽 我 ， 病 不得 愈 。 」


王 問 ： 「 五 願 盡 何等 事 ？ 」


耆婆 曰 ： 「 一者 、 願 得 王 甲 藏 中 新 衣 未 歷 軀 者 與 我 著 之 ； 二者 、 願 令 我 得 獨 自 出 入 宮門 門 無訶 者 ； 三者 、 願 得 日日 獨 入 見 太后 及 王 皇后 ， 莫 禁訶 我 ； 四者 、 願 王 飲 藥 ， 當 一時 令 盡 ， 莫 得 中 息 ； 五者 、 願 得 王 八 千里 白象 與 我 乘 之 。 」


王 聞 大怒 曰 ： 「 鼠 子 ！ 何敢 求 是 五 願 ？ 促 具 解 之 ， 若 不能 解 ， 今 打 殺 汝 。 汝 何故 求 我 新 衣 ？ 為欲 殺 我 ， 便 著 我 衣 ， 詐 作 我 身 耶 ？ 」


耆婆 曰 ： 「 合藥 宜 當 精潔 齋戒 ， 而 我 來 日 經 久 ， 衣服 皆 被 塵垢 ， 固 欲得 王 衣 著 之 以合 藥 也 。 」


意 便 解曰 ： 「 如此 ， 大 佳 ！ 汝 何故 復 欲 自 出 入 宮門 令 無 禁訶 ？ 欲 因 此 將 兵 來 攻 殺 我 耶 ？ 」


耆婆 曰 ： 「 王 前 後 使 諸 醫師 ， 皆 嫌 疑 之 ， 無 所 委 信 ， 又 誅 殺 之 ， 不服 其 藥 。 群臣 大小 ， 皆言 王 當 復 殺 我 ， 而 王 病 已 甚 ， 恐 外人 生 心 作 亂 。 若 令 我 自 出 入 不見 禁訶 ， 外人 大小 皆知 王 信 我 ， 必 服 我 藥 ， 病 必 當 愈 ， 則 不敢 生 逆 亂 之 心 也 。 」


王曰 ： 「 大 佳 ！ 汝 何故 欲 日日 獨 入 ， 見 我 母 及 見 我 婦 ？ 欲 作 婬 亂 耶 ？ 」


耆婆 曰 ： 「 王 前 後 殺人 甚多 ， 臣 下 大小 各 懷 恐怖 ， 皆 不 願 王 之 安隱 ， 無可 信 者 。 今 共合 藥 ， 因 我 顧 睨 之間 ， 便 投 於 毒藥 ， 我 所 不覺 ， 即 非 小 事 。 因 思惟 天 下 可信 者 ， 恩情 無二 ， 唯有 母 與 婦 ， 固 欲 入 見 太后 皇后 ， 與 共合 藥 當 煎 ， 十五日 乃成 ， 固 欲 日日 得 入 伺候 火 劑 耳 。 」


王曰 ： 「 大 佳 ！ 汝 何故 使 我 飲 藥 一時 令 盡 ， 不得 中 息 ？ 為欲 內 毒 恐 我 覺 耶 ？ 」


耆婆 曰 ： 「 藥 有 劑 數 ， 氣 味 宜 當 相 及 ， 若 其 中 息 ， 則 氣 不 相 繼 。 」


王曰 ： 「 大 佳 ！ 汝 何故 欲得 我 白象 乘 之 ？ 此 象 是 我 國 寶 ， 一日 行 八 千里 ， 我 所以 威伏 諸國 ， 正 怙 此 象 ； 汝 欲 乘 之 ， 為欲 盜 以 歸家 ， 與 汝 父 攻 我 國 耶 ？ 」


耆婆 曰 ： 「 乃 南界 山 中 ， 有 神 妙 藥 草 ， 去 此 四 千里 ， 王 服 藥 宜 當 即得 此 草 ， 重 復 服 之 。 固 欲 乘 此 白象 詣 往 採 之 ， 朝 去 暮 還 ， 令 藥 味 相 及 也 。 」 王 意 大 解 ， 皆悉 聽 之 。


於是 ， 耆婆 煎 鍊 醍醐 ， 十五日 成 ， 化 如 清水 ， 凡 得 五 升 ， 便 與 太后 皇后 ， 俱 捧 藥 出 ， 白 王 ： 「 可服 ， 願 鞁 白象 ， 預 置 殿 前 。 」 王即聽之 。


王 見 藥 ， 但 如 清水 ， 初 無 氣 味 ， 不知 是 醍醐 ， 又 太后 、 皇后 身 自 臨 合 ， 信 其 非 毒 ， 便 如本 約 ， 一 服 而 盡 。


耆婆 便 乘 象 ， 徑 歸 其 本 國 。 適 行 三 千里 ， 耆婆 年 小 力 勢 尚 微 ， 不堪 疾 迅 ， 頭 眩 疲極 ， 便 止 山間 臥 息 。


到 日 過 中 ， 王 噫 氣 出 ， 聞 醍醐 臭 ， 便 大怒 曰 ： 「 小 鼠 子 以 醍醐 中 我 ， 我 怪 鼠 子 所以 求 我 白象 ， 正 欲 以 叛 去 耳 。 」


王 有 勇士 之 臣 ， 名曰 為 烏 ， 唯 烏 神足 步 行 ， 能 及 此 象 。 即 呼 烏 曰 ： 「 汝 急 往 逐 取 鼠 來 ， 生 將 以 還 ， 我 自 目 前 捶 殺 之 。 汝 性 常 不能 廉 ， 貪 於 飲食 ， 故 名為 烏 。 此 醫師 輩 ， 多 喜 行 毒 ， 若 鼠 為 汝 設 食 ， 慎 莫 食 之 ！ 」


烏 受 勅 便 行 ， 及 之 於 山 中 ， 烏 曰 ： 「 汝 何故 以 醍醐 中 王 ， 而言 是 藥 ？ 王 故 令 我 追 呼 汝 還 ， 汝 急 隨 我 還 ， 陳 謝 自 首 ， 庶 可 望 活 。 汝 若欲 走 ， 今 必 殺 汝 ， 終不 得脫 。 」


耆婆 自 念 ： 「 我 雖 作 方便 求 此 白象 ， 復 不 得脫 ， 今 當 復 作 方便 ， 何 可 隨去 ？ 」 乃 謂 烏 曰 ： 「 我 朝 來 未 食 ， 還 必 當死 ， 寧可 假 我 須臾 ， 得 於 山間 噉 果 飲水 ， 飽 而就 死 乎 ！ 」


烏 見 耆婆 小兒 畏 死 懼 怖 ， 言 辭 辛苦 ， 矜 而 聽 之 曰 ： 「 促 食 當去 ， 不得 久 留 。 」


耆婆 乃取 一 梨 ， 齧 食 其 半 ， 以 毒藥 著 爪甲 中 ， 以 分 餘 半 ， 便 置 於 地 ； 又 取 一盃 水 ， 先 飲 其 半 ， 又 行 爪 下 毒 於 餘 水 中 ， 復 置 於 地 。 乃歎曰 ： 「 此 水 及 梨 ， 皆是 天 藥 ， 既 清香 且 美 ， 其 飲食 此 者 ， 令人 身 安 ， 百 病 皆 愈 ， 氣力 兼 倍 。 恨 其 不在 國 都 之 下 ， 百姓 當共 得 之 ， 而 在 深 山 之中 ， 人 不知 也 ， 便 進 入 山 ， 索 求 他 木 果 。 」


烏 性 既 貪 ， 不能 忍 於 饑渴 ， 又 聞 耆婆 歎 為 神 藥 ， 亦見 耆婆 已 飲食 之 ， 謂 必 無 毒 ， 便 取 餘 梨 噉 ， 盡 飲 餘 水 ， 即便 下 痢 ， 痢 如 注 水 ， 躄地 而 臥 起 輒眩倒 ， 不能復 動 。


耆婆 往 語 之 曰 ： 「 王 服 我 藥 ， 病 必 當 愈 。 然 今 藥 力 未 行 ， 餘 毒 未盡 ， 我 今 往 者 必 當 殺 我 。 汝 無 所知 ， 起 欲得 我 以 解 身 負 ， 固 使 汝 病 。 病 自 無苦 ， 慎 莫 動搖 ， 三日 當 瘥 ； 若 遂 起 逐 我 ， 必死不疑 。 」 便 上 象 而去 。


耆婆 則 過 墟 聚 ， 語 伍 長 曰 ： 「 此是 大 國 王 使 ， 今 忽 得 病 ， 汝等 急 往 舁 取 歸家 ， 好 養 護 之 ， 厚 其 床席 ， 給與 麋 粥 ， 慎 莫 令死 ， 若 令死 者 ， 王 滅 汝 國 。 」 語 畢 便去 ， 遂 歸 本 國 。


伍 長 承 勅 ， 迎取養護 ， 三日 毒 歇 下 絕 。 烏 便 歸 見 王 ， 叩頭 自陳 曰 ： 「 我 實 愚癡 ， 違 負 王 教 ， 信 耆婆 言 ， 飲食 其 餘 果 水 ， 為 毒 所 中 ， 下 痢 三日 ， 始 今 旦 瘥 ， 自知 當死 。 」


比 烏 還 三日 之中 ， 王 病 已 瘥 ， 王 自 追 念 ， 悔 遣 烏 行 ， 見 烏 來 還 ， 且悲且喜 曰 ： 「 賴 卿 不 即 將 兒 還 ， 當 我 恚 時 必 當 捶 殺 。 我 得 其 恩 ， 命 得生 活 ， 而 反 殺 之 ， 逆 戾 罪 不 細 也 。 」 即 悔 前 後 所 枉 殺 者 ， 悉 更 厚 葬 ， 復 其家 門 賜 與 錢財 。 思 見 耆婆 欲 報 其 恩 ， 即 遣 使 者 奉迎 耆婆 。 耆婆 雖知 王 病 已 瘥 ， 猶 懷 餘 怖 ， 不 欲 復 往 。 耆婆 復 詣佛所 ， 接 足 頂禮 ， 白 佛言 ： 「 世尊 ！ 彼土 遣 使來 喚 ， 可往 不 ？ 」


佛告 耆婆 ： 「 汝 本 宿 命 ， 已 有 弘誓 ， 當 成 功德 ， 何 得 中 止 ？ 今 應 更 往 。 汝 已 治 其 外 病 ， 我 亦 復 當 治 其 內 病 。 」


耆婆 便 隨 使 者 去 ， 王 見 耆 娑 ， 而 大 歡喜 ， 引 與 同 坐 ， 把 持 其 臂 曰 ： 「 賴蒙 仁者 之 恩 ， 今 得 更生 ， 當 何 以 報 ？ 當 分 國土 以 半 相 與 ， 宮 內 婇女 ， 庫藏 寶 物 ， 悉 當 分 半 ， 幸 願 仁者 受 之 。 」


耆婆 曰 ： 「 我 本 為 太子 ， 雖 是 小 國 ， 亦有 人民 珍寶 具足 ， 不樂 治 國 故 求 為 醫 ， 當 行 治 病 ， 當用 土 地 婇女 寶 物 為 ？ 皆 所 不用 。 王 前 聽 我 五 願 ， 外 病 得 愈 ， 若 重 復 聽 我 一 願 ， 內 病 可 復 除 愈 。 」


王曰 ： 「 唯 聽 仁 教 ， 請 復聞 一 願 之事 。 」


耆婆 曰 ： 「 願 王 請 佛 ， 從 受 明 法 。 」 便 為 王 說 佛 之 功德 巍巍 特尊 。


王 聞 大喜 曰 ： 「 今 欲 遣 烏 臣 白象 迎 佛 ， 可得 致 不 ？ 」 耆婆 曰 ： 「 不用 白象 也 ， 佛 解 一切 ， 遙知 人 心 所念 ， 但 宿 齋戒 清淨 ， 供具 燒香 ， 遙 請 向佛作禮 ， 長跪 白 請 ， 佛 必 自來 。 」 王 如 其 言 。


佛 明日 與 千 二百五十 比丘 俱來 ， 飲食 已 畢 ， 為 王 說 經 ， 王 意 開解 ， 便 發 無上正真 道 心 ， 舉 國 大小 ， 皆 受五戒 ， 各各 恭敬 ， 作禮而去 。


又 奈女 生 既 奇異 ， 長 又 聰明 ， 從 父 學 問 ， 博 知 經 道 星 曆 諸 術 ， 殊勝 於 父 ， 加 達 聲 樂 ， 音 如 梵天 。 諸 迦羅 越 ， 及 梵志 家 女 ， 合 五百 人 ， 皆 往 從 學 ， 以為 大師 。


奈女 常 從 五百弟子 講 受 經 術 ， 或 相 與 遊戲 園 池 ， 及 作音樂 。 國 人 不解 其 故 ， 便生 謗議 ， 呼 為 婬女 ， 五百弟子 皆 號 婬 黨 。


又 奈女 生 ， 時 國 中 復有 須曼女 及 波曇 女 ， 亦同 時 俱生 。


須曼女 者 ， 生 於 須曼華 中 ， 國 有 迦羅 越 家 ， 常笮須 曼 ， 以為 香 膏 ， 笮膏石邊 ， 忽 作 瘤節 ， 大 如彈丸 ， 日日 長 大 ， 至 如 手 拳 ， 石 便 爆 破 ， 見 石 節 之中 ， 耿耿 如 螢火 ， 光 射 出 墮 地 。 三日 而生 須 曼 ， 又 三日 成 華 ， 華 舒 中 有 小 女 兒 ， 迦羅 越 取 養 之 ， 名曰 須曼女 。 長 大 姝好 ， 才 明 智慧 ， 亞 次 奈女 。


時 又 有 梵志 家 ， 浴池 中 自然 生 青 蓮華 ， 華 特 加 大 ， 日日 益 長 ， 如 五 斗 瓶 。 華 舒 見 中 有 女 兒 ， 梵志 取 養 之 ， 名曰 波曇 女 。 長 大 又 好 ， 才 明 智慧 ， 如 須曼女 。


諸國 王 聞 此 二 女 顏容 絕 世 ， 交 來 求 娉 之 。 二 女 曰 ： 「 我 生 不由胞胎 ， 乃出 草 華 之中 ， 是 與 凡人 不同 ， 豈 宜 當 隨 世人 乃復 嫁 耶 ？ 」 聞 奈女 聰明 世 無與等 ， 又 生 與 我 同 體 ， 皆 辭 父母 ， 往 事 奈女 ， 求 作 弟子 ， 明 智 博達 ， 皆 勝 五百 人 。


佛 時 遊 維耶離 國 ， 奈女 便 將 弟子 五百 ， 出城 迎 佛 ， 頭面作禮 ， 長跪 白言 ： 「 願 佛 明日 到 我 園 中 飯食 。 」 佛 默然 受 之 ， 奈女 還 歸 供具 。


佛 進 入 城 ， 國 王 又 出 宮 迎 佛 ， 禮 畢 長跪請佛 ， 願 佛 明日 到 宮 。 佛言 ： 「 奈女 向 已 前 請 ， 王 後 之 矣 。 」


王曰 ： 「 我 為 國 王 ， 至 心 請 佛 ， 必 望 哀 許 ！ 奈女 但是 婬女 ， 日日 將 從 五百 婬 弟子 行 作 不 軌 ， 佛 何 為 捨 我 而 應 其 請 ？ 」


佛言 ： 「 此 女 非 婬 ， 其 宿 命 有 大 功德 ， 已 供養 三億 佛 。 昔 奈女 又 常 與 須 曼 、 波曇 ， 俱 為 姊妹 ， 奈女 最大 ， 須 曼 次 之 ， 波曇 最小 ， 生 於 大 姓 家 ， 財寶 饒富 。 姊妹 相率 ， 共 供養 五百 比丘 尼 ， 日日 施 設 飲食 ， 及 作 衣服 ， 隨所 乏 無 ， 皆悉 供之 ， 盡 其 壽命 。 三人 常 誓 言 ： 『 願 我 後 世 逢 佛 ， 得 自然化生 ， 不由胞胎 ， 遠離 垢穢 。 』 今 如本 願 ， 生 值 我 時 。


「 又 昔 雖 供養 比丘 尼 ， 然 其 豪富 家 兒 ， 言 語 憍逸 ， 時 時 或 戲 比丘 尼 曰 ： 『 諸道 人 於 邑 日 久 ， 必 當 欲 嫁 也 。 迫 有 我等 供養 撿 押 ， 不得 放恣 情 意 耳 。 』 故 今 者 受 此 餘 殃 ， 雖 日 讀經 行 道 ， 而 虛 被 誹謗 生 。 此 五百弟子 ， 時 亦 并 力 相 助 供養 ， 同 心 歡喜 ， 今 故 會 此 ， 果 復 相 隨 。


「 耆婆 時 為 貧家 作 子 ， 見 奈女 供養 ， 意 甚 慕 樂 ， 而 無 資財 ， 乃 常 為 比丘 尼 掃除 ， 潔淨 已 輒 發 念 言 ： 『 令 我 能 掃除 天 下 人 身 病 穢 ， 如是 快 耶 ！ 』 奈女 矜 其 貧窮 ， 又 加 勤力 ， 常 呼 為子 。 其 比丘 尼 有 疾病 ， 常 使 耆婆 迎 醫 及 合 湯藥 ， 曰 ： 『 令 汝 後 世 與 我 共 獲 是 福 。 』 耆婆 迎 醫 ， 所治 悉 愈 ， 乃 誓 曰 ： 『 願 我 後 世為 大醫王 ， 常 治 一切 人 身 四 大 之 病 ， 所向 皆 愈 。 』 宿 日 因緣 ， 今 故 為 奈女 作 子 ， 皆 如 其 本 願 。 」 王 聞 佛言 ， 乃 長跪 悔過 ， 却 期 後 日 。


佛 明日 便 與 諸 比丘 ， 到 奈女 園 ， 具 為 說 本 願 功德 。 三 女 聞 經 開解 ， 并 五百弟子 ， 同 時 歡喜 ， 皆得 阿羅漢 道 。


佛告阿難 ： 「 汝當受持 ， 為 四眾 說 ， 莫 令 斷 絕 。 一切眾生 慎 身口意 ， 勿生 憍慢 放逸 。 奈女 往 昔 時 ， 調戲 比丘 尼 故 ， 今 被婬謗 。 汝 當 修行 身口意業 ， 恒 發 善 願 ， 聞 者 隨喜 信樂受持 ， 莫生 誹謗 ， 墮於地獄 ， 餘 報 畜生 ， 經 百千 劫 ， 後 報 為人 ， 貧窮下賤 ， 不聞正法 ， 邪見 家 生 ， 恒 值 惡 王 ， 身 不 具足 。 汝 當 修行 ， 受持讀誦 ， 盡未來際 ， 常 使 不絕 。 」


佛說 奈女 耆婆 經


