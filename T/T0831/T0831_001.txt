No .  83 1
謗 佛 經


元魏 天竺三藏 菩提 流支譯


如是我聞 ：


一時 ， 婆伽婆 住 王舍城 耆闍崛山 中 ， 與 大 比丘 眾 千 二百五十 人 俱 ， 菩薩 八 十千 。 爾時會中 有 菩薩 摩訶薩 ， 名 離 憂悲 ， 在 大 會 坐 ， 師子 遊戲 菩薩 摩訶薩 、 智 光明 菩薩 摩訶薩 、 梵 雷 音響 雲 聲 菩薩 摩訶薩 、 善 作 功德 寶 華 光明 菩薩 摩訶薩 、 師子遊步 雲 雷 音聲 菩薩 摩訶薩 、 光明 威德 名聞 菩薩 摩訶薩 、 無邊 智 聚 思惟 莊嚴 菩薩 摩訶薩 、 無邊 寶 華 名稱 菩薩 摩訶薩 、 智慧光明 辯才 說 意 菩薩 摩訶薩 ， 此十 菩薩 摩訶薩 集 在 會 坐 ， 已 於 七年 為 陀羅尼 精勤 修習 而 不能 得 ， 滿 七年 已 則生 憂愁 ， 心 尚 不定 況 陀羅尼 ， 所求 不得 心 生 疲倦 ， 既 於 七年 離癡 覆 蓋 ， 恒常 經 行 求 陀羅尼 而 不能 得 ， 捨 戒 還家 遠離 佛法 作 鄙 劣 行 ， 於佛法中 心 生 疑惑 ， 有 如是 過 。 阿闍世王 在 大 會 坐 。


爾時世尊 於 先 已 為 阿闍世王 斷 除 疑悔 ， 阿闍世王 既 除 疑悔 ， 一切 憂惱 皆得 解脫 ， 於 七日 中 捨 財 大 施 ， 如是 大 施 滿 七日 已 ， 為聽法故 七 億 眾生 俱 到佛所 。 彼 十 菩薩 諸 善男子 ， 於佛法中 已 得罪 過 ， 亦在 會 坐 。


爾時會中 有 菩薩 摩訶薩 ， 名 不畏 行 ， 得 陀羅尼 ， 阿僧祇 劫 法 忍 成就 ， 得無生忍 、 種種 辯才 ， 能知 一切 智 智 之門 ， 能說 法門 ， 能知 眾生 深心信解 而為說法 。


爾時 不畏 行 菩薩 摩訶薩 從坐而起 ， 整服一廂 ， 右膝著地 合掌向佛 ， 白言 ： 「 大德 ！ 此 眾會 中 十 善男子 ， 已 於 七年 為 陀羅尼 精勤 修行 ， 所願 不成 ， 捨離 佛法 而作 俗人 。 善哉 ， 世尊 ！ 如 方便 說 ， 此 善男子 令 速 解知 。 」


爾時世尊 告 不畏 行 菩薩 言 ： 「 善男子 ！ 當知 如是 十 善男子 ， 未曾 得 聞 謗 佛 法門 ， 此 善男子 曾 謗 佛來 ， 是故 不能 速疾 得 通 。 」


爾時 不畏 行 菩薩 摩訶薩 即 以 偈頌 問 如來 曰 ：


「 我 今 問 仁 曰 ，
光明 之法 王 ，
若 行 菩薩 行 ，
惡業 云何 淨 ？
無量 勝智 名 ，
十力 無 障 智 ，
解脫 無戲論 ，
說 菩薩 淨 行 。
我 問 無量 智 ，
我 問 斷 惡 意 ，
我 問 無比 尊 ，
云何菩薩 行 ？
已脫 一切 縛 ，
離 煩惱 破 魔 ，
知 眾生 心 意 ，
願 說 菩薩 行 。
如華 開 笑 面 ，
有 有 行 欲 斷 ，
說 法 斷 有 意 ，
願 說 菩薩 行 。
能 與 無量 樂 ，
善 功德 善行 ，
於 一切世間 ，
作 利益安樂 。
已 於 無量 世 ，
為 捨 所 愛 物 ，
象 馬 寶 百 頭 ，
無量 妻子 捨 。
以 忍 自 調伏 ，
樂 戒 功德 行 ，
決定 勤 精進 ，
意 常 不 憂惱 。
百種 苦 已 盡 ，
所求 事 究竟 ，
願 如應說法 ，
除斷 眾生 苦 。
願 說 離 三垢 ，
云何離 不 善 ？
願 說 菩薩 行 ，
調御 益 眾生 。 」




爾時世尊 告 不畏 行 菩薩 摩訶薩 言 ： 「 善男子 ！ 此十 菩薩 本 曾 謗 佛 。 」


不畏 行 菩薩 言 ： 「 世尊 ！ 云何 謗 佛 ？ 」


佛言 ： 「 不畏 行 ！ 此十 菩薩 乃往過去 第三 十劫 ， 有 佛 號 曰 觀世自在 如來 、 應 、 正遍知 ， 出 焰 世界 。 不畏 行 ！ 今此會中 十 善男子 ， 於 彼 觀世自在 如來 入 涅槃 後 ， 皆 作 大 姓 大富長者 ， 造 五百 寺 ， 於 一一 寺 置 千 比丘 。 時 有 法 師 ， 名曰 辯 積 ， 得 陀羅尼 ， 坐 法 座 上 為眾說法 ， 五千 諸佛 皆 與 辯才 、 八萬億 天 守護 供養 。 辯 積 法 師 一說 法 時 ， 七 萬 眾生 悉皆 不退 阿耨多羅 三藐三 菩提 ， 一萬 眾生 得 須陀洹 果 。


「 善男子 ！ 彼 時 有 王 ， 名曰 月 得 ， 自 共 五百婇女 相 隨 ， 俱 往 供養 辯 積 法 師 ， 敬 重 法 故 歌 聲 作 樂 ， 種種 寶 花 散 彼 比丘 ， 栴檀 等 香 用 塗 其身 ， 以 五百 領 好 衣 覆 之 ， 於 七日 中 一切 樂 具 盡 心 供養 ， 如法 師 法 而 供養 之 。


「 當於爾時 ， 彼 長者子 ， 說 彼 比丘 毀破淨戒 。 彼 惡業 報 ， 九 十千 年 墮大地獄 ； 於 五百 世 雖生 人 中 受 黃門 身 ， 生 夷 人 中 、 生 邪見 家 ； 於 六百 世生 盲 無 舌 ； 七百 世中 雖復 出家 ， 求 陀羅尼 而 不能 得 。 何以故 ？ 以 彼 往 世 惡業 障 故 。


「 善男子 ！ 汝應 善 知 如是 法門 ， 我 今 已 說 。 既得 聞 已 ， 若見 法 師 實 破戒 者 ， 不得 生 瞋 ， 尚 不應 說 ， 何況 耳 聞 而得 說 耶 ？ 善男子 ！ 若有 挑 拔 一切眾生 眼目 罪 聚 ， 若 以 瞋心 看 法 師 者 ， 所有 惡業 過 彼 罪 聚 。 若斷 一切 諸眾生 命 所有 罪 聚 ， 若有 於法 師 生 於 惡 心 ， 逕 迴面 頃 所 得罪 聚 ， 彼 前 罪 聚 於 此 罪 聚 ， 一百 分 中 不等 其 一 ， 於千 分 中 亦不 等 一 ， 於 百千 分 、 阿僧祇 分 、 若 歌羅分 、 若 數 分 中 不等 其 一 ， 於 譬喻 分 乃至 憂 波尼 沙陀 分 不等 其 一 。 何以故 ？ 若 謗 法 師 即是 謗 佛 。


「 善男子 ！ 若有 悕望 供養 佛 者 ， 彼人 則 應 供養 法 師 ； 若有 悕望 供給 佛 者 ， 彼人 則 應 供給 法 師 ； 若有 悕望 禮拜 佛 者 ， 彼人 則 應 禮拜 法 師 。 何以故 ？ 以 從 菩薩 生 一切 智 、 以 從 菩薩 生 諸佛 故 。


「 善男子 ！ 菩薩 何 曰 發菩提心 ？ 既 發心 已 ， 不住 欲樂 、 煩惱 不染 ， 不住 一切 非 梵行 事 ， 應 如是 知 。 如是 菩薩 入 無色定 不生 無 色 。 何以故 ？ 菩薩 不 隨 三昧 力 生 ， 以 願 力 生 ， 如是 菩薩 解脫 一切 毛道凡夫 愚癡 人 行 。 若有 能 見 虛空 色 者 ， 彼人 能 見 菩薩 煩惱 。


「 善男子 ！ 譬如 阿那 婆達多 龍王 ， 龍 眾數 攝 ， 與 一切 龍 體 相 無異 ， 龍 三種 過 悉皆遠離 。 何等為三 ？ 一者 熱 沙 不墮 其 頭 、 二者 不 以 蛇 身 行 欲 、 三者 無有 伽樓羅 畏 。 如是 善男子 ！ 此 三 龍 過 所 不能 于 。 菩薩 摩訶薩 亦復如是 ， 一切 戲樂 皆悉具有 ， 於 三有 中 欲 煩惱 苦 不能 覆蔽 ， 應 如是 知 。


「 又 善男子 ！ 譬如 取 魚 眾生之類 ， 於 水 中 行 、 水 中 見 物 、 入 水 不死 。 善男子 ！ 菩薩 摩訶薩 亦復如是 ， 行 於 生死 住 凡夫 行 ， 常 求 智 行 修集 正法 ， 心 不 迷亂 ， 凡夫 之事 所 不能 污 ， 三有 之 苦 所 不能 于 ， 是故菩薩 摩訶薩 常 應 自護 ， 勿 謗 法 師 。 」


爾時世尊 而說偈言 ：


「 若欲 供養 佛 ，
若欲 禮 如來 ，
但 供養 佛子 ，
第一 供養 佛 。
我 說 以 衣鉢 ，
坐臥經行 處 ，
如是 等 應 施 ，
發菩提心 者 。
如是 供養 佛 ，
如是 供養 法 ，
佛 為 世間 上 ，
皆 從 法 中 生 。
是人 孤 獨 智 ，
與 暗 眼 者 明 ，
示 迷 者 正道 ，
將 向 不死 處 。
若 一切 財寶 ，
常 施 一切 佛 ，
雖 如是 奉施 ，
不能 報佛恩 ；
若 從今已去 ，
常 供養 法 師 ，
不謗 不說 者 ，
則 報 諸佛 恩 。 」




爾時 不畏 行 菩薩 摩訶薩 白 佛言 ： 「 世尊 ！ 有 方便 門 令 此 菩薩 淨 惡業 不 ？ 」


佛言 ： 「 有 。 不畏 行 ！ 有 陀羅尼 ， 此 善男子 若能 出家 專心 誦 此 陀羅尼 句 ， 惡業 則 淨 。


「 多軼他 (台 邏 反 是 長 音 ， 不言 長者 盡 是 短 音 句 ) 阿 制 (句 ) 阿 車 婆 坻 (句 ) 阿那 (長音) 毘 麗 (句 ) 阿 施 黎 殺 (詩 債 反 ， 句 ) 阿 訖 吏 帝 (句 ) 阿那 由 系 (句 ) 阿 系 (句 ) 阿毘 何 (長音) 離 (句 ) 阿婆 ( 重 音 ， 不言 重 者 悉 是 輕 音 ) 婆 (句 ) 頭 樓 唐 鵝 磨 (句 ) 由 多 若 多 (長音) 納 波囉 頗 閉 (句 ) 尼 伽 地 ( 持 債 反 ， 句 ) 憂 伽囉 系 (句 ) 侯 侯 迷 ( 無 詣 反 ， 句 ) 遮 波 麗 (句 ) 娑 遲 摩 細 (句 ) 三摩提 (句 ) 余 (長音) 知 (句 ) 那 耶 波離 舒 (長音) 池 ( 重 音 ) 帝 (句 )


「 善男子 ！ 此十 善男子 若能 誦 此 陀羅尼 句 ， 於 七日 中 一切 放捨 ， 不食 雜 食 心不散亂 ， 不著 諸色 心 不 分別 ， 捨 憍慢 意 ， 常 誦 不止 ， 更 無 所作 ， 不 與 人 雜 ， 行 平等 心 常 行 利益 ， 心 常 修習 五陰 無常 而 不捨 離 ， 常 修 念 佛 ， 若 如是 行 ， 於 十方 中 現 見 千 佛 。 」


爾時 彼 會 十 善男子 聞佛說已 ， 即 爾 出家 ， 專心 誦 此 陀羅尼 句 ， 七日 精進 隨順 攝 取 ， 亦常 修習 念佛三昧 ， 見 一千 佛 ， 彼 惡業 障 懺悔 盡 滅 。 爾時 即得 一切 智門 集 陀羅尼 ， 滅 三 十劫 生死 之 業 ， 不退 阿耨多羅 三藐三 菩提 。


「 不畏 行 ！ 當知 爾時 供養 法 師 月 得 王 者 ， 今 無量 壽 如來 、 應供 、 正遍知 是 。 阿閦如來 、 應 、 正遍知 則是 爾時 辯 積 法 師 。 爾時 謗 說 辯 積 法 師 十 長者 兒 大 姓 童子 ， 即是 此 會 十 善男子 ， 彼 十 長者 大 姓 童子 ， 爾時 謗 說 辯 積 法 師 毀犯淨戒 。


「 如是 善男子 ！ 隨 諸 菩薩 於 何等 寺 若 善惡 住 ， 乃至失命 身 死 因緣 不見 其 過 。 何以故 ？ 善男子 ！ 菩薩 具 有 四種 淨 法 。 何者 四種 ？ 一者 修空 、 二者 常 於 一切眾生 不 破壞 心 、 三者 於諸 菩薩 常 與 利益 、 四者 說 法 不求 資生 。 善男子 ！ 此是 四 法 菩薩 摩訶薩 清淨 菩提 法 。 」


爾時世尊 為明 此 義 ， 以 偈說 曰 ：


「 若能 信解 空 ，
佛說 第一 法 ，
如是 清淨 行 ，
行 常 不放逸 。
不 破壞 眾生 ，
不說 破壞 語 ，
彼人 得 成佛 ，
光明 照 世間 。
此 第二 淨 道 ，
聞 已 作 利益 ，
於 眾生 行 忍 ，
莫 作 破壞 行 。
有 法 善 無垢 ，
施 發心 菩薩 ，
若 不求恩報 ，
第三 菩提 道 。
決定 生 悲 心 ，
說 法 不求 利 ，
如 深心 憐愍 ，
第四 道 智淨 。




「 復次 善男子 ！ 修 陀羅尼 菩薩 摩訶薩 ， 阿蘭若 行 ， 親近 聞 法 ， 著鮮淨衣 ， 獨住 閑居 ， 四 威儀 中 常 思惟 行 ， 以 種種 物 布施 法 師 ， 生 正信 心 不隨他語 ， 不生 疲倦 ， 常 精進 行 心 不 諭 諂 ， 不離 念 佛 心 無所得 ， 善修 無相 如說而行 ， 以 信解 心 請 佛 懺悔 ， 隨喜迴向 恒常 正行 ， 不越 威儀 不畏 教誡 ， 依止 尊 住 一切 名 行 ， 於此法中 不 疲倦 修 。 」


說此法時 ， 三 萬 眾生 本 未曾 發 菩提 之 心 ， 聞 此 法 已 發菩提心 ； 五千 眾生 遠塵離垢 ， 於諸法中 得法眼淨 ； 三 萬 菩薩 一切 皆得 無生法忍 。


「 善男子 ！ 若 諸 菩薩 摩訶薩 等 ， 聞 此 法門 得福甚多 。 若 以 七寶 滿 於 三千大千 世界 ， 於日日中 布施 三寶 ， 如是乃至 恒河沙 劫 ； 若 復得 聞 如是 法門 ， 其 福 為勝 。 若 復能 行 五波羅蜜 經 一千 劫 ， 惟 除 般 若 波羅蜜 門 ； 若人 得 聞 如是 法門 ， 其 福 為勝 。 善男子 ！ 若復有人 於 一千 佛 ， 晨起 日 中 日 暮 供養 ， 尊重讚歎 如 意 供給 ； 若有 得 聞 如是 法門 ， 其 福 為勝 。


「 如是 善男子 ！ 應 當 護念 如是 法門 ， 我今付汝 為 令 擁護 受持讀誦 ， 解說 其義 為 令 書寫 ， 乃至失命 身 死 因緣 ， 應 當 護念 隨順修行 。 」


如來 說 已 ， 不畏 行 菩薩 摩訶薩 及 餘 菩薩 ， 彼 諸 比丘 一切眾會 ， 并 諸天 、 人 及 阿修羅 、 乾闥婆 等 ， 聞佛所說 ， 皆大歡喜 。


謗 佛 經


