No .  10 4 6
六 字 大 陀羅尼 呪 經


失譯人名 今附梁錄


如是我聞 。 一時 婆伽婆 。 住 王舍城 耆闍崛山 中 。 與 大 比丘 眾 五百 人 俱 。 爾時 長老阿難 。 為 旃陀 梨 女 呪術 所收 爾時 長老阿難 。 白 佛言 世尊 。 我 今 強 為 他 收 去 。 婆伽婆 我 今 強 為 他 收 去 修伽陀 。


爾時 婆伽婆 告 長老阿難 言 。 汝來 阿難 汝 莫 驚怖 。 阿難 汝當受持 六 字 大 陀羅尼 呪 。 為 令 四眾 利益 安隱 安樂 吉祥 行 故 。 而說呪曰 。


斯 ( 須 何 反) 地 ( 除 隷 反) 梯 ( 吐 稽 反) 曇 (徒 紺 反) 安 ( 於 軻 反) 茶 (徒 嫁 反) 隸 般茶 (徒 嫁 反) 隸 葛羅 馳 ( 除 寄 反) 稽 由 隷 　薩 帝　 婆 帝　 耶 𮚒婆 帝　 底 闍婆 帝　 頻 頭 摩帝


阿難 是 呪 。 能 令 宿 食 不 消 尋 得 消化 。 能 除 吐 下 等 病 。 能 除 風 病 。 熱病 冷 病 雜 病 。 能滅 一切 諸 邪 呪術 。 能滅 起 屍 。 能滅 一切 形 像 厭蠱 。 阿難 若有 人 知 此 神呪 姓 名 者 。 彼 則 不 怖畏 王 難 。 不 怖畏 怨敵 難 不 怖畏 賊 難 。 不 怖畏 火 難 不 怖畏 水 難 。 若 於 城邑聚落 及 在 曠野 悉 無所畏 。 亦 不為 他 人 伺 求 其 過 無過 可 說 。 若 食 毒藥 毒 不能 害 轉 為 利益 。


阿難 此 六 字 大 陀羅尼 呪 乃是 七 三 藐三佛陀 所說 。 亦是 梵王 娑婆 主 說 。 釋提桓因 四大天王 所說 。 亦皆 隨喜 破 諸 呪術 消伏 起 屍 。 一切 形 像 厭蠱 皆悉 破壞 斷 滅 。 長老阿難 聞佛所說 歡喜奉行 。


六 字 大 陀羅尼 呪 經


