No .  13 7 1
佛說 聖 大 總持 王 經


西天譯 經 三藏 朝 散 大 夫 試 鴻臚 少 卿 傳 法 大師 臣施護 奉　詔譯


如是我聞 。 一時 世尊 。 在 舍衛國 祇 樹 給孤獨園 。 是時 阿難 安居 異 處 守 夏 既 滿 。 從 彼 默然 來詣佛 會 。 至 佛 會 已 五體投地 。 禮佛雙足 退坐一面 顒 俟 佛 誨 。


爾時世尊 告 阿難 言 。 阿難 我 今 為欲利益 一切有情 故 。 說 大 陀羅尼 章句 。 汝當諦聽 。 是時 阿難 受 佛 教 勅 。 身 心 凝 然 合掌 而住 。


佛言 阿難 。 我 有 摩訶 陀羅尼 大 總持 王 。 乃是 過去 七十七 俱胝 如來 之 所 宣說 。 我 亦 隨喜 。 阿難 此 大 陀羅尼 章句 。 能 令 有情 得 大 安樂 。 威德 勢力 悉皆 具足 。 若有 善男子 善女人 。 獲得 值遇 者 作是思惟 。 此 大 陀羅尼 希有 難 遇 。 譬 若 如來 應 正等覺 。 出現於世 難 得 值遇 。 亦 如 優曇鉢 花 希有 難 見 。 當 作是念 諦 信 供養 。


爾時世尊 復 謂 阿難 言 。 若有 善男子 善女人 。 於 此 大 陀羅尼 章句 。 志 心 受持讀誦 供養 者 。 刃 不能 傷 毒 不能 中 。 火不能燒 水不能漂 。 王 法 不 加 永無 夭 歿 。 至 於 天 人 阿修羅 摩嚕 多 迦樓羅 乾闥婆 緊曩羅 摩睺羅伽 。 夜叉羅剎 畢哩 多 毘舍遮 鳩槃茶 布單曩 阿波 三 摩嚕 。 諸 如是 等 造作 惡法 行 。 不 饒益 者 亦 不能 侵害 。 乃至 幻術 邪 明 諸惡 法 等 亦 不能 嬈亂 。 又 復 瘧病 一日二日 三日四日 。 或 復多 日 或 復 須臾 。 或 復 風 癀 或 復 痰癊 。 乃至 頭 痛 如是 等 病 亦 不能為害 。


爾時世尊 即 說 陀羅尼 曰 。


怛儞也 (二合) 他 (引一) 入 嚩 (二合) 隷摩訶 入 嚩 (二合) 隷 (二) 入 嚩 (二合) 羅儞 摩訶 入 嚩 (二合) 羅儞 (三) 怛 波儞 摩訶怛 波儞 (四) 入 嚩 (二合) 隷 帝 (五) 郁枳目 枳 (六) 三 半 儞 摩訶三 半 儞 娑嚩( 二 合引) 賀 (引七)


阿難 我 先 語 汝 。 此 大 陀羅尼 章句 。 乃是 七十七 俱胝 諸佛如來 之 所 宣說 我 今 復說 。 阿難 若有 善男子 善女人 。 於 此 大 陀羅尼 章句 。 信 心 受持 若讀若誦 。 及 以 思惟 種種供養 。 得 宿命通 知 七生 事 。 於 菩提 心 永 不退轉 。


爾時世尊 復說 陀羅尼 曰 。


怛 　 儞 也 (二合) 他 (引一) 按 抳 摩抳 (二) 乞 叉 (二合) 彌 乞 叉 (二合) 摩曳 (三) 摩曩 禰 (引四) 阿 曩 努 (五) 護 隷 (引) 摩賀 (引) 護 隷 (引六) 怛 曩 計 (引七) 儼 鼻 哩 (引八) 努 鉢 囉 (二合) 娑呬 娑呬 娑嚩 (二合) 訶 (引九)


阿難 此 大 陀羅尼 章句 。 乃是 過去 八 十八 俱胝 諸佛如來 之 所 宣說 。 我 亦 隨喜 今 復 宣說 。 阿難 若有 善男子 善女人 。 於 此 大 陀羅尼 章句 。 信 心 受持 或 讀 或 誦 思惟 供養 。 是人 得 宿命通 知 十 四生 事 。 於 菩提 心 永 不退轉 。


爾時世尊 又說 陀羅尼 曰 。


怛 　 儞 也 (二合) 他 (引一) 桉 致 (引) 挽 致 (引二) 姹 計 (引) 姹囉 計 (引三) 姹 計 (引) 姹囉 計 (引四) 阿 悉 迦 (引) 悉 麼 (引) 迦 (引) 悉 (五) 伊 隷彌隷 (六) 底 隷彌隷 (七) 撓 (引) 囉吠 摩賀 (引) 撓 (引) 囉吠 (引八) 部 旦 誐 彌 (引九) 部 多 波囉 野 拏 ( 轉 聲 呼 ) 底 彌 孕 (二合) 誐 隷 (引十 ) 摩賀 (引) 底 彌 孕 (二合) 誐 隷 (引十 一 ) 三 婆 吠 (引) 摩賀 (引) 三 婆 吠 (引) 娑嚩 (二合) 訶 (引十 二 )


阿難 此 大 陀羅尼 章句 。 具 大 威德 力 勢 無量 。 若有 善男子 善女人 。 信 心 受持 或 讀 或 誦 思惟 供養 者 得 宿命通 知 二 十 一生 之事 。 於 菩提 心 永 不退轉 。


爾時世尊 又說 陀羅尼 曰 。


怛 　 儞 也 (二合) 他 (引一) 阿 計 隷 (引) 嚩 計 隷 (引二) 嚕 隷 (引) 摩賀 (引) 嚕 隷 (引三) 烏 賀儞謨 (引) 賀儞謨 (引) 賀 儞 (四) 昝婆 儞 娑 旦 (二合) 婆 儞 娑嚩 (二合) 訶 (引五)


阿難 此 大 陀羅尼 。 具 大 威德 有 大力 勢 。 功德 無量 倍勝於前 。 能 與 有情 作大利益 。 若有 善男子 善女人 。 發 誠 信 心 不生 疑惑 。 於 此 大 陀羅尼 受持讀誦 。 或為 他 人 而作 擁護 。 或為 救濟 或為 息 災 者 。 當 使 彼人 刀杖 不 傷 毒 不能 中 。 一切 惡 事 無能 損害 。 若復有人 為 自 擁護 。 以 此 陀羅尼 書 於 素 帛 帶 持 身 臂 。 所獲功德 無量無邊 。 又 復 智者 持 此 陀羅尼 。 於 枯樹 下 為 作 救濟 。 而 彼 枯樹 尋 復 穌 活 。 根 葉 重 生 作 珊瑚 色 。 華實茂盛 人 所 愛樂 。


阿難 若有 智者 。 恒常 受持 悔 於 先 身 所作 罪 業 。 若 復 志 心 懺悔 無 不 消滅 。 何以故 阿難 。 譬如 日月 威光 廣大 能照 世間 。 以 陀羅尼 威德 力 故 。 由 能 墮落 。 又 如 四 大海 水 。 眾流 所 聚 深 廣 無比 。 以 陀羅尼 威德 力 故 亦能 乾竭 。 至 於 大 地 無量無邊 。 以 陀羅尼 威德 力 故 可 分 千段 。 何 有 罪 業 而 不滅 耶 。


阿難 如是 等 大 陀羅尼 章句 所在之處 。 當 須 尊 重 恭信 供養 。 不得 輕慢 勿 復 違逆 。 若有 天 龍 夜叉羅剎 畢哩 多 毘舍遮 鳩槃茶 布單那 羯吒 布單那 阿波 三 摩囉 吠多拏 人及非人 。 諸 如是 等 造作 惡法 。 於諸 世間 行 不 饒益 者 。 若 於 此 大 陀羅尼 章句 。 有 所 違逆 而 不 隨順 者 。 彼 持國天王 現 極 怒 相 。 光焰 不 散 都 為 一 聚 。 以 熱 鐵輪 破 彼 頭 頂 。 分 作 七 分 如 阿梨樹枝 。 又 彼 帝釋天主 亦 大 忿怒 。 光焰 熾盛 都 為 一 聚 。 以 金剛 杵 而 破 彼 頂 。 分 作 七 分 如 阿梨樹枝 。 又 金剛 手 大 藥叉 主 。 亦以 金剛 杵 擊 破 彼 頂 。 如 阿梨樹枝 。 又 復 彼等 若有 違逆 此 大 陀羅尼 章句 者 。 雖 住 天 中 永 不能 得 水 精 王 宮 功德 水 用 。


佛說 是 經 已 。 時 阿難 及 是 會 大眾 。 天 人 阿修羅 乾闥婆 人非人等 。 聞佛所說 歡喜奉行 禮佛而退 。


佛說 聖 大 總持 王 經


