No .  10 2  [N o .  9 9 ( 33 - 34 ) ]
佛說 五蘊 皆空 經


大 唐 三藏法師 義 淨 奉　制譯


如是我聞 ：


一時 薄伽梵 ， 在 婆羅痆斯 仙人 墮 處 施鹿林 中 。 爾時世尊 ， 告 五 苾芻 曰 ： 「 汝等當知 ， 色 不 是 我 ， 若是 我 者 ， 色 不應 病 及 受 苦惱 。 『 我 欲 如是 色 ， 我 不 欲 如是 色 。 』 既 不 如是 ， 隨情 所 欲 ， 是故當知 ， 色 不 是 我 ； 受想行識 ， 亦復如是 。 復次 苾芻 ！ 於 汝意云何 ？ 色 為 是 常 ？ 為 是 無常 ？ 」


白言 ： 「 大德 ！ 色 是 無常 。 」


佛言 ： 「 色 既 無常 ， 此 即是 苦 ， 或 苦 苦 、 壞 苦 、 行 苦 。 然 我 聲聞 多聞 弟子 ， 執 有 我 不 ？ 色 即是 我 ， 我 有 諸色 ， 色 屬 於 我 ， 我在色中 不 ？ 」


「 不 爾 ！ 世尊 ！ 」


「 應知 受想行識 ， 常與無常 ， 亦復如是 。 凡所 有 色 ， 若 過去未來 現在 ， 內外麁細 ， 若勝若劣 、 若遠若近 ， 悉皆 無 我 。 汝等當知 ， 應 以 正智 而 善 觀察 ， 如是 所有 受想行識 ， 過去未來 現在 ， 悉 應 如前 正智 觀察 。 若 我 聲聞 聖 弟子 眾 ， 觀 此 五取蘊 ， 知 無有 我 及 以 我 所 ， 如是 觀 已 ， 即知 世間 ， 無 能取所取 ， 亦非 轉變 ， 但 由 自悟 而 證 涅槃 ， 我生已盡 ， 梵行已立 ， 所作已辦 ， 不受後有 。 」


說此法時 ， 五 苾芻 等 ， 於諸 煩惱 ， 心得解脫 ， 信受奉行 。


佛說 五蘊 皆空 經


