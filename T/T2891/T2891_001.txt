No .  28 9 1
佛說 山 海 慧 菩薩 經


阿彌陀佛 覺 諸 大眾 觀 身 經 解脫 品 第一


如是我聞 。 一時 佛 住 業 波國 。 與 大 比丘 眾 八萬 人 俱 。 大智 本 行 所作 以 達 。 其 名曰 觀世音 菩薩 。 大勢至 菩薩 。 藥 王 菩薩 。 藥 上 菩薩 。 普賢菩薩 。 法 自在 王 菩薩 。 師子吼 菩薩 。 陀羅尼 菩薩 。 虛空 藏 菩薩 。 德 藏 菩薩 。 寶藏 菩薩 。 金藏 菩薩 。 金剛 藏 菩薩 。 光明 王 菩薩 。 山 海 慧 菩薩 。 華嚴 王 菩薩 。 珠 寶 王 菩薩 。 月 光 王 菩薩 。 日 照 王 菩薩 。 三昧 王 菩薩 。 定 自在 王 菩薩 。 大 自在 王 菩薩 。 白 像 王 菩薩 。 大 威德 王 菩薩 。 無邊 身 菩薩 。 如是 等 二十五 菩薩 摩訶薩 。 皆悉 以 達 。 爾時 復有 八千 聲聞緣覺 。 復有 二 萬 諸 梵天 王 及 以 大 自在 天 王 。 復有 萬二千 大力 持 呪 王 。 及 以 四 萬八千 諸 龍王 等 。 復有 一 萬億 羅剎 王 。 及 以 二千 五通仙人 。 復有 八萬四千 諸 須彌山 王 。 及以河海 水 神 王 等 。 及 諸 比丘 比丘 尼 清信士 清信女 。 如是 八部 大眾 皆在 會 中 。 共 坐 聽 法 。


爾時世尊 。 處 於 道場 七寶 菩提 樹 下 。 其 菩提 樹 高 四 十 萬由旬 。 爾時 如來 處 在 師子 法 坐 上 。 為 諸 大眾 轉大法輪 。 雨大法雨 。 說 禪定 解脫 離 八難 法 。 說是法時 。 天 雨 七寶 華 。 爾時 如來 從 頭 頂上 放大光明 。 青 黃 白 赤 。 上 照 三十三天 。 下 照 十八 地獄 。 六種震動 。 云何名為 六種震動 。 天動地 動 大海 動 諸山 動 草木 眾生 動 一切 地獄 動 。 是故 名為 六種震動 。 如來 放光 之 時 。 地獄 餓鬼 皆得 解脫 。 唯除 一闡提 。 不得 解脫 。 爾時 阿難 比丘 即從坐起 。 於大眾中 以偈讚佛 。


世尊 大 慈悲
一切諸法 王
出現於世 間
度 諸 生死 流
佛 如 金剛 珠
無 不 歡喜 者
是故 諸 大眾
今 當 合掌 禮
我等 於 今日
得 值 金剛 寶
亦 如盲 眼 人
得 見 日月 光
亦 如 日月 王
能 除 生死 闇
亦 如 風 火 王
燒 滅 一切 惡
亦 如 慈 父母
見 子 有 重 病
日夜 懷 悲惱
思 見 無 上 師
世尊 大 慈悲
出現於世 間
廣 度 生死 流
得 見 世尊 者
無有 不 解脫
是故 諸 大眾
願 見 無上尊




爾時 阿難 。 讚誦 佛 已 。 白 佛言 。 世尊 。 一切眾生 觀 身 之法 。 其事云何 。 唯願世尊 為 我 說 之 。 佛告阿難 。 諦聽諦聽 。 吾 今 為汝說 之 。 夫 觀 身 之法 。 應 當 身 心 正定 。 身 心 定 即 一切 法定 。 一切 法定 諸法 亦定 。 若欲 諸法 定 者 。 身 心 俱 定 。 身 心 定 者 。 不 觀 東西 。 不 觀 南北 。 不 觀 四 維 。 不 觀 上 下 。 不 觀 虛空 。 不 觀 外緣 。 不 觀 內 緣 。 不 觀 身 色 。 不 觀 色 聲 。 不 觀 他 行 。 不 觀 他 身 。 但 自 觀 身 不 觀 他 惡 。 但 自 觀 行 不 觀 色像 。 唯 觀 無緣 。 若能如是 自 觀 身 者 。 更 無 外 事 。 唯有 出 息 。 唯有 入 息 。 若 能知 是 數息 。 坐 者 當 與 持 身 法 。 當 與 身 觸 法 。 當 與 熱 頂 法 。 若能如是 觀 身 中 者 。 是為 正 真觀 身 之法 。 除 是 觀 身 。 十方諦求 在在處處 。 更 無別 法 而得 解脫 。


爾時 阿難 復白佛言 。 世尊 。 若能如是 觀 身 坐 者 。 得 何 三昧 。 有 我 功德 。 佛言 。 善哉善哉 。 汝 今 發 問 。 諦聽諦聽 。 善思念之 。 吾 當為汝說 之 。 比丘 比丘 尼 。 若有 清信士 清信女 。 淨 持戒 行 。 不作 諸惡 。 懃 修 禪定 。 得 禪定 以 不為 眾魔 之 所 得 便 。 當有 五 定 。 云何 五 定 。 聲聞 定 緣覺 定 阿羅漢 定 菩薩 定 諸佛 定 。 得 是 五 定 。 復有 五眼 。 云何 五眼 。 聲聞 眼 緣覺 眼 阿羅漢 眼 菩薩 眼 諸佛 眼 。 得 是 五眼 。 復有 五明 。 云何 五明 。 聲聞 明 緣覺 明 阿羅漢 明 菩薩 明 諸佛 明 。 得 是 五明 。 復得 五通 。 云何 五通 。 聲聞 通 緣覺 通 阿羅漢 通 菩薩 通 諸佛 通 。 得 是 五通 。 復有 五 達 。 云何 五 達 。 聲聞 達 緣覺 達 阿羅漢 達 菩薩 達 諸佛 達 。 得 是 五 達 。 復有 五智 。 云何 五智 。 聲聞 智 緣覺 智 阿羅漢 智 菩薩 智 諸佛 智 。 得 是 五智 。 復有 五 慧 。 云何 五 慧 。 聲聞 慧 緣覺 慧 阿羅漢 慧 菩薩 慧 諸佛 慧 。 得 是 五 慧 。 以 解 一切 法 了 一切 義 。 復有 三 無常 。 云何 三 無常 。 一切眾生 無常 聲聞 無常 緣覺 無常 。 解 是 三 無常 。 復有 三有 常 。 云何 三有 常 。 諸佛 常 菩薩 常 法 僧 常 。 得 是 三 常 。 復能 攝 持 正法 。 攝 持 正法 以 復能 常 樂 禪定 。 得 是 禪定 以 復得 四禪 。 得 是 四禪 以 應 自見 身 中 事 。 身 中 事 以 得 離 煩惱 。 離 煩惱 以 自 厭惡 身 。 厭惡 身 以 即得 阿羅漢 身 。 得 阿羅漢 身 以 得 菩薩 身 。 得 菩薩 身 以 復得 金剛 三昧 。 得 金剛 三昧 以 得 法 身 常 身 金剛 身 不壞 身 安樂 無邊 身 常住 身 。 佛語阿難 。 汝 向 所 問 如是 觀 身 坐 者 。 得 何 三昧 。 有 何 功德 。 如 我 所說 。 其義 如是 。


爾時 阿難 。 復白佛言 。 世尊 。 除 坐 禪 功德 誦經 功德 。 其事云何 。 佛告阿難 。 有 能 讀誦 一四句偈 。 功德 無量無邊 不可思議 。 復次 阿難 。 若有 法 師 。 善能 解義 。 功德 無量無邊 不可思議 亦復如是 。 阿難白佛 。 布施 功德 其事云何 。 佛告阿難 。 有 能 一念 歡喜 捨 財 。 功德 無量無邊 亦 不可思議 。 復次 阿難 。 汝 今 復 聽 。 若復有人 以 飲食衣服 布施 百千 眾生 。 不 如 供養 一 病 比丘 功德 無量無邊 。 復置是事 。 若復有人 車 馬 布施 放 萬億 眾生 。 不如有人 起 立 塔 寺 供養 三 比丘 功德 無量無邊 。 復置是事 。 若復有人 以 百千 庫藏 布施 一 世界 眾生 。 不如有人 一 發 善 心 。 發 是 向 佛 一時 之間 一念 聽 法 。 是人 功德 復 無量無邊 不可思議 。 皆是 菩提 無 上 大 因 大 果 大 報 。


爾時 阿難 。 復白佛言 。 世尊 。 若有 比丘 比丘 尼 清信士 清信女 。 能生 一念 善 心 。 未來 世中 有 菩提 因 不 。 我 今 心 或 不能 解了 。 唯願世尊 。 為 我 說 之 。 佛告阿難 。 我見 世諦 。 一切眾生 信 佛 得 自然 不信 得 道 難 。 以 何故 。 譬如有人 常 懷 不 善 誹謗 比丘 。 有德 無德 自生 分別 。 以生 誹謗 相 。 當知是人 必 墮 地獄 心 。 或 誹謗正法 亦復如是 。 爾時 阿難 聞 佛 。 作是說 已 。 即從坐起 。 頭面禮 佛 。 白言 。 世尊 。 唯願 為 諸 大眾 廣 分別 說 。 何以故 。 若 廣說 者 。 我等 從 今 無有 或 心 。 何以故 。 如是 說 者 。 開 我 耳 目 。 何以故 。 譬如 盲 人 見 眾色 像 。 亦 如聾 者 聞 聲 。 譬如 死 囚 上 市 欲 殺 。 大 自在 王 赦 忽然 而至 。 是人 得 活 。 即 發 聲 言 。 快哉 。 我 今 還 得 是 命 。 復作是言 。 我等 從 今 亦 發 無上菩提 善 心 。 復作是言 。 我 今 若 不 發菩提心 者 。 當知 我 身 與 牛 無別 。 阿難白佛 。 是人 因 此 苦 事 得 發 善 心 。 是故我今 因 問 。 世尊 。 一切眾生 亦 發 無上菩提 善 心 。 是故 從 今 無有 或 者 。 百千 眾生 皆 發 無上菩提 善 心 。 爾時世尊 復告 阿難 。 但 自 觀 身 。 善 力 自然 正念 自然 。 正法 自然 解脫 自然 。 三昧 自然 涅槃 自然 。 何以故 。 譬如有人 精進 直 心 得 正 解脫 即便 生 天 。 是人 不求 解脫 。 解脫 自至 。 不求 生 天 。 生 天 自至 。 何以故 。 譬如有人 值 國 荒亂 。 破 亡 失 土 遠至 他 國 。 使 屬 於他 。 是人 食 息 憶念 父母 心 不 放捨 。 是人 不 時 復 自念言 。 我 今 以 失 本 國 遠離 父母 無 由 見 之 。 復 自念言 。 且 自 觀 身 。 我 今 屬 他 無 由 解脫 。 唯有 三寶 無 上 大力 。 是人 爾時 復 不 外 念 。 即便 斫 木 為 像 。 日日 禮拜 。 未曾 放捨 。 如是 正念 或 一年 或 二年 能 至 三年 。 如是 禮拜 善 力 自然 忽 得 還 國 見 其 父母 。 無量 歡喜 。 佛告阿難 。 其實 彼 木 未有 恩 力 。 但 當 是人 正念 因緣 善 力 所 致 。 世間眾生 正念 解脫 亦復如是 。


爾時 阿難 復白佛言 。 世尊 。 世間眾生 若能如是 正念 解脫 。 應 有 生 天 無 一 地獄 餓鬼 。 佛告阿難 。 世間眾生 不得 解脫 生 天 。 皆 由 多虛少實 無 一 正念 。 以是因緣 。 地獄 者 多 。 解脫 者 少 。 何以故 。 譬如有人 於 自 父母 及 以 師 僧 。 外現 孝順 內 懷 不 孝 。 如是 惡人 雖 未 報 至 待 來 不 遠 。 世間眾生 外現 精進 。 內 懷 不實 。 誹謗正法 。 雖 未 交 報 前 塗 不 遠 。 世間 多虛少實 。 無有 正念 。 不得 解脫 亦復如是 。 佛告阿難 。 汝 向 所說 一切眾生 亦應 解脫 。 如 我 所說 。 其事如是 。 爾時 阿難 白 佛言 。 世尊 。 修 何 善根 得 正 解脫 。 佛告阿難 。 汝今善聽 正 思 正念 。 吾 今 為汝說 有 十 往生 。 云何十 往生 。 一者 觀 身 正念 。 常 懷 歡喜 。 已 飲食衣服 施 佛及僧 。 往生 阿彌陀 。 二者 正念 甘 妙 良藥 施 一 病 比丘 及 以 一切眾生 。 往生 阿彌陀 。 三者 正念 不害 一生 命 。 慈悲 於 一切 。 往生 阿彌陀 。 四者 正念 從 師 所受 戒 。 淨 慧 修梵行 心 常 懷 歡喜 。 往生 阿彌陀 。 五者 正念 孝順 於 父母 。 敬 重 於 師 長 。 不 懷 憍 逆 心 。 往生 阿彌陀 。 六者 正念 往詣 於 僧坊 。 恭敬 於 塔 寺 。 問 法 解 一 義 。 往生 阿彌陀 。 七者 正念 一日 一宿 中 受持 八戒齋 。 一日 一宿 中 受持 不 破 一 。 往生 阿彌陀 。 八者 正念 若能 齋 月 齋 日 中 。 遠離 於 房舍 。 常 詣 於 善 師 。 往生 阿彌陀 。 九者 正念 常 能 持淨戒 。 懃 修 樂 禪定 。 護法 不 惡口 。 若能如是 行 。 往生 阿彌陀 。 十者 正念 若能 無上道 不起 誹謗 心 。 精進 持淨戒 。 復 教 無智 者 流布 是 經 法 。 覺 化 無量 眾 。 如是 諸人 等 悉皆 得往生 。 爾時 阿難 復白佛言 。 世尊 。 一切眾生 處 在 無明 世界 。 不見 過去 佛 未來 佛 現在 佛 。 世尊 無明 世界 即是 地獄 。 當 何所 歸 。 云何名為 戒 之 根 本 。 唯願世尊 。 普 為 說 之 。 佛告阿難 。 一切眾生 若 今現在 不見 過去 佛 未來 佛 現在 佛 。 常 當 受持三歸 名字 。 云何名為 三 歸 。 應 作如是言 。 南無佛陀 南無達摩 南無 僧伽 。 云何 南無佛陀 南無達摩 南無 僧伽 。 胡 言 南無佛陀 者 歸依 佛 。 達摩 者 歸依 法 。 僧伽 者 歸依僧 。 如是 三 歸依 即是 戒 本 。 如是 受持 。 如是 讀誦 。 如是 憶念 。 如是 正觀 。 當知是人 世世生生 處 處 在 在 。 三 歸依 力 常 得 正念 不 入惡道 。 皆是 三 歸 解脫 之力 。 佛告阿難 。 汝 向 所 問 一切眾生 處 在 無明 世界 。 當 何所 歸 如 我 所說 。 其義 如是 。


爾時 阿難 復白佛言 。 世尊 。 若有 比丘 比丘 尼 清信士 女 。 受持 是 經 。 讀誦 是 經 。 正念 是 經 。 功德 云 。 何 。 佛告阿難 。 汝 今 善能 發 問 。 汝今諦聽 善思念之 。 吾 今 為 汝 解說 。 若人 無 善根 不得 聞 是 經 。 若人 無 本 善 不得 聞 是 法 。 若是 一闡提 眾 不聞 是 語 。 清淨 有 戒 者 。 今 得 聞 是 經 。 何以故 。 是 經 能 度 八難 。 及 以 地獄 餓鬼 阿修羅 等 。 破戒 五逆 悉皆 解脫 。 唯有 一闡提 。 阿難白佛 。 世尊 。 往 昔 告 舍利弗 。 一切眾生 皆是 吾子 。 無有 彼 此 。 云何 不 度 一闡提 人 。 佛告阿難 。 汝今諦聽 。 世間 死尸 活 以 不 。 阿難白佛 。 世間 死尸 若得 活 者 無有是處 。 佛語阿難 。 一闡提 得 道 亦無是處 。 阿難白佛 。 世間 死尸 戒 一日二日 三日四日 五 日 六 日 七日 。 還 得 活 者 其事云何 。 佛告阿難 。 戒 有 死尸 一日二日 三日四日 五 日 六 日 七日 還 得 活 者 。 即是 一 逆 二 逆 三 逆 四 逆 能 至 五逆 。 如是之人 雖 墮 地獄 即生 悔 心 。 緣 是 悔 心 善 力 即 出 地獄 。 如是 出 者 亦 如 死尸 七日 活 度 。 於 七日 不得 活 者 即是 一闡提 。 何以故 。 一闡提 人 無 善根 故 。 是故 不 度 。 佛告阿難 。 汝 向 所 問 云何 不 度 一闡提 人 。 如 我 所說 。 其義 如是 。


菩薩 見 佛 國 往生 品 第二


爾時 眾中 有 一 菩薩 。 名為 山 海 慧 。 威德自在 名聞十方 。 於大眾中 即從坐起 。 正 衣服 為佛作禮 。 前白佛言 。 世尊 。 一切眾生 所 修習 者 。 何等 功德 最為第一 。 佛告 山 海 慧 。 汝 今 諦聽諦聽 。 善思念之 。 吾 今 為 汝 解脫 說 。 若有眾生 。 以 飲食衣服 布施 一 世界 眾生 。 不如有人 一時 之間 正念 禮拜 所得功德 無量無邊 不可思議 。 復置是事 。 若得 有 人 終 身 禮拜 。 不如有人 活 一生 命 功德 復多 。 復置是事 。 若復有人 活 百千 命 。 不如有人 一 發 善 心 造立塔寺 。 以 四 事 供養 。 供養 四 沙門 功德 復多 。 復置是事 。 若復有人 供養 百千 沙門 。 不如有人 一 發 善 心 。 心 懷 歡喜 放 一人 出家 功德 復多 。 復置是事 。 若復有人 放 百千 人 出家 。 不如有人 一 發 善 心 。 處 於大眾中 一時 聽 法 解了 一 二 字 義 功德 復多 。 復置是事 。 若復有人 處 於大眾中 解了 百千 義 。 不如有人 安心 坐 禪 禪定 樂 功德 復多 無量無邊 不可思議 。 復置是事 。 若復有人 在 於 世間 聞 有 百千 經 。 不如有人 願 聞 大 方等 涅槃 常住二字 功德 無量無邊 不可思議 。 何以故 。 常住二字 過去 佛 未來 佛 現在 佛 。 如是 三世諸佛 之 所 修習 所 德 功德 。 何以故 。 如是 二 字 能 除 眾生 過去世 未來 世 現在 世 。 如是 無量無邊 生死重罪 。 除 一闡提 。 除 是 罪 以 得 正 解脫 。 即得往生 阿彌陀 國 。 以是因緣 涅槃 義 味 於諸 功德 最為第一 。 佛告 山 海 慧 。 汝 向 所說 於諸 功德 何者 功德 最為第一 。 如 我 所說 。 其義 如是 。


爾時 山 海 慧 菩薩 。 復白佛言 。 世尊 。 彼 阿彌陀佛 國 有 何 樂 。 一切眾生 皆 願 生 彼 。 爾時世尊 即告 山 海 慧 。 汝今應當 起 立 。 合掌 正 身 。 西面 正念 觀 阿彌陀 國 。 願 見 阿彌陀佛 。 爾時 一切大眾 見 山 海 慧 菩薩 起 立 合掌 。 亦皆 起 立 共 觀 阿彌陀佛 。 爾時 阿彌陀佛 現大神通 大 光明 。 照 山 海 慧 菩薩 身 。 爾時 山 海 慧 菩薩 即 見 阿彌陀 國土 所有 莊嚴 妙好 之事 。 一切世界 悉皆 七寶 莊嚴 。 所有 國土 七寶 光照 。 七寶 山 七寶 地 七寶 樹 七寶 華 七寶 塔 七寶 坊 七寶 池 。 八功德水 六 味 食 七寶 鉢 。 日月 天 雨 七寶 華 。 雨 七寶 衣 。 諸天 仙人 作 諸音樂 。 彼 阿彌陀佛 國土 清淨 莊嚴 。 真金 羅網 彌 覆 佛土 。 其有 世界 。 悉皆 寶 樹 莊嚴 妙好 第一 。 彼 國 日月 法輪常轉 。 彼土 人民 不習 外 事 。 正習 內 事 。 不習 邪法 。 正習 內 法 。 不習 外 教 。 正習 內 教 。 不修 外 義 。 正 修 內 義 。 不修 外道 。 正 修 內 道 。 不見 外 事 。 正見 內 事 。 不說 外 語 。 正說 內 語 。 所有眾生 七歲 以 上 歸依 正法 。 口 說 方等 語 。 耳 聽 方等 聲 。 心 解 方等 義 。 爾時 山 海 慧 菩薩 。 見 阿彌陀佛 處 於 道場 七寶 菩提 樹 下 。 其 菩提 樹 高 四 十 萬由旬 。 其 下 有 師子 坐 。 其 師子 坐 高 五 百由旬 。 真金 羅網 彌 覆 坐 上 。 阿彌陀佛 處 於法 坐 上 。 為 諸 大眾 轉大法輪 。 雨大法雨 。 說 不退 法 雨大法雨 。 說 不退法輪 。 見 是 事 時 亦見 百億 世界 百億 海 外 百億 須彌山 悉皆 金色 。 阿彌陀佛 現大神通 力 。 以 還 攝 光明 。 以 百億 世界 土石諸山 還復如故 。 佛告 山 海 慧 菩薩 。 汝 向 所 問 阿彌陀 國 有 何 妙樂 一切眾生 皆 願 生 彼 。 如 汝 所見 其事如是 。 時 山 海 慧 菩薩 白 佛言 。 世尊 。 我等今者 願 一切眾生 皆悉 生 彼 。 然 後 我等 亦 願 生 彼 。 佛記 之日 正觀 正念 得 正 解脫 悉 生 彼 。 復次 山 海 慧 。 汝 今 如是 發願 。 是 大 菩薩 摩訶薩 。


爾時 眾中 有 一 菩薩 摩訶薩 。 本姓 多 羅 。 字 摩訶迦葉 。 具 本 神通威德 自在 。 於 一切 法 悉 以 通達 。 常 無所畏 。 於大眾中 起 立 合掌 。 為 眾 問 事 白 佛言 。 世尊 。 如來 是 一切眾生 大慈 法 王 。 普覆 一切 放大光明 。 照 諸 十方 一切世界 。 云何 山 海 慧 菩薩 得 見 阿彌陀 。 一切眾生 云何 不見 。 當知 如來 實 無 平等 。 佛告迦葉 。 汝今諦聽 。 譬如 日月 普照 一切 。 盲 者 不見 非日月咎 。 一切眾生 罪 重 煩惱 不見 。 如來 亦復如是 。 復次迦葉 汝 今 復 聽 。 一切眾生 未有 菩薩 行 。 是故 不得 與 菩薩 一等 。 何以故 。 菩薩 有 大慈大悲 大 善 大力 大 法藏 大 念 大 願 大 因 大 緣 大乘 大道 大喜 大捨 大悲 普覆 。 是故 名為 菩薩 大 行 。 復次迦葉 菩薩 。 復能 為 一切眾生 入 於 地獄 。 受大苦惱 不 以為 難 。 所有 罪 者 悉皆 願 度 。 是故 名為 菩薩 大 行 。 佛告迦葉 。 山 海 慧 菩薩 有大威德 亦復如是 。 佛告迦葉 。 汝 向 所 問 云何菩薩 得 見 如來 云何眾生 不見 如來 。 如 我 所說 其義 如是 。 迦葉白佛 。 善哉善哉 。 實 如 聖教 。 世尊 。 我等今者 因 佛神力 。 於 此 事 中 非為 不達 。 為 未來 眾生 問 是 義 耳 。


爾時 佛告 山 海 慧 菩薩 。 汝 今 欲 度 一切眾生 應 當 受持 是 經 。 山 海 慧 菩薩 白 佛言 。 世尊 。 當 何 名 此 經 。 云何奉持 。 佛告 山 海 慧 。 汝今善聽 。 是 經 名為 阿彌陀 。 為 諸 大眾 說 觀 身 正念 解脫 三昧 經 。 二名 度 諸 有 流 生死 八難 。 三名 最後 說 法 度 有緣 眾生 。 如來 受持 。 眾生 雖 無 佛性 。 如是 受持 。 眾生 未有 菩提 因 者 。 是 經 能 與 眾生 開 大 菩提 道 。 如是 受持 。 眾生 未有 法 身 光明 者 。 是 經 能 與 眾生 作法 身 光明 。 如是 受持 。 眾生 未有 三昧 緣 者 。 是 經 能 與 眾生 開 大 三昧 門 。 如是 受持 。 眾生 未至 涅槃 者 。 是 經 能 與 眾生 得至 涅槃 。 如是 受持 。 眾生 雖 無 信 心 。 是 經 能 與 眾生 。 除 無量無邊 生死重罪 。 除 一闡提 。 如是 受持 。 是 經 能 度 八難 苦 。 如是 受持 。 是 經 能 與 眾生 閉 大 地獄 門 。 如是 受持 。 是 經 能 與 眾生 破 煩惱 四魔 。 如是 受持 。 是 經 能 與 眾生 作 大 妙 藥 。 如是 受持 。 是 經 能 與 眾生 除 煩惱 病 。 如是 受持 。 是 經 能 攝 一切眾生 。 如是 受持 。 是 經 能 除 害 人 惡 鬼 殄滅 四 向 悉皆 安穩 。 如是 受持 。 佛告 山 海 慧 菩薩 。 汝 向 所 問 當 何 名 此 經 。 如 我 所說 其義 如是 。


爾時 山 海 慧 菩薩 白 佛言 。 世尊 。 頂 受 尊 教 。 唯然世尊 。 有 眾生 多 有 誹謗 。 如是之人 於 後 云何 。 佛告 山 海 慧 。 於 後 閻浮提 或有 比丘 比丘 尼 清信士 清信女 。 見 有 讀誦 是 經 。 或 相 瞋恚 心 懷 誹謗 緣 。 是 誹謗正法 。 是故 是人 現 身 之 中來 致 諸惡 重 病 。 身 根 不 具 。 或 得 聾 病 盲 病 瘂 病 癖 病 鬼 病 魅 病 邪 病 狂 病 風 病 冷 病 熱病 痔病 水 病 腫 病 或 亂 失 性 病 。 如是 等 諸惡 重 病 世世 在 身 。 如是 致 苦 。 坐 臥 不 安 。 大 便 不通 。 小 便 不 下 。 求 生 不得 。 求死不得 。 謗 是 經 故 致 苦 如是 。 或時致死 復 墮 地獄 。 八萬劫 中 受大苦惱 。 百千 萬 世 未曾 聞 有 外 食 之名 。 謗 是 經 故 得罪 如是 。 或時 得 出生 在 人 中 。 牛馬猪羊 為人 所 殺 受 大 苦 極 。 謗 是 經 故 受 苦 如是 。 又 復為 人 常 生 下 處 。 百千 萬 世 不得 自在 。 謗 是 經 故 受 苦 如是 。 從 此 死 以 還 得 人 中 。 百千 萬 世 未曾 聞 有 三寶 名字 。 謗 是 經 故 受 苦 如是 。 是故 語 汝 。 無智 人 中 莫 說 是 經 。 聞 不 解了 。 亦 莫 與 說 。 正觀 正念 。 如是之人 然 後 與 說 。 常 處 空 山 。 遠離 五 欲 。 如是 等 人 然 後 與 說 。 若見 有 人 孝順父母 恭敬 師 僧 。 如是 等 人 然 後 與 說 。 若見 有 人 慈悲喜捨 供養諸佛 。 如是 等 人 然 後 與 說 。 若見 有 人 心 懷 歡喜 恭敬 沙門 。 無大無小 。 有德 無德 。 有 道 無道 。 有 法 無 法 。 心 行 正士 清信女 。 讀誦 是 經 。 流布 是 經 。 恭敬 是 經 。 不謗 是 經 。 信樂 是 經 。 供養 是 經 。 如是 人 輩 緣 是 信敬 。 我 從 今日 常 使 二十五 菩薩 護持 是人 。 常 使 是人 無病 無惱 。 諸惡鬼神 亦不 中 害 。 亦 不惱 之 。 亦 不得 便 。 亦 不見 惡 。 亦不 橫死 。 常 使 是人 臥 安 睡 安 夢 安 覺 安 起 安立 安 行 安 。 是人 所至之處 皆悉 得 安 。 若復有人 。 讀誦 是 經 。 應 當 正念 。 念 報佛恩 。 然 後 與 說 。 令 說 聽 者 得 發 善 心 。 好 說 是 經 。 說者聽者 悉皆 往生 阿彌陀 國 。 不敬 是 經 說者聽者 墮於地獄 。 彼 此 敬 重 說者聽者 得 正 解脫 。 世世生生 在在處處 不 經 八難 。 隨願往生 阿彌陀 國 。 爾時世尊 說 經 欲 竟 。 大地震動 。 放大光明 。 度 明 緣 眾生 。 上 照 三十三天 。 下 照 十八 地獄 。 一切 餓鬼 悉皆 解脫 。 除 一闡提 。 放光 之 時 百億 世界 青黃赤白 合 以 金色 。 閻浮提 人 皆 見 化 佛 坐 寶 蓮華 。 爾時 閻浮提 人 八萬四千 皆得 生 天 。 八萬四千 比丘 神通自在 得法眼淨 。 萬四千 聲聞緣覺 初 住 地 。 八萬 恒河沙 初 住 菩薩 得 四 住 地 。 十 恒河沙 諸 大 菩薩 得 不退 不動 地 。 爾時 諸 梵天 王 及 以 四天王 等 皆 作是言 。 諸佛 難 值 。 俱詣佛所 。 却 以 頭面禮 佛 。 白言 世尊 。 我等今者 亦 當 受持 是 經 。 護 諸眾生 。 佛告 四天王 。 汝 今 受持 是 經 。 亦悉 汝等 後生 西方 阿彌陀 國 。 復告 二十五 菩薩 。 汝等今者 亦 當 受持 是 經 。 復告 阿難 。 汝等 是 吾 利 慧 弟子 。 於我滅後 受持 是 經 。 八萬劫 中 廣宣流布 。 使 至 賢劫千佛 使 諸眾生 普 得 聞 知 。 爾時世尊 作是語 。 以 還 攝 光明 。 以 百億 世界 土石諸山 不淨 。 如本 佛說 經竟 。 諸 大 菩薩 聲聞緣覺 阿難 等 。 天龍八部 一切大眾 。 作禮 歡喜 。 如說修行 。


佛說 山 海 慧 菩薩 經


