No .  14 60
解脫 戒 經


僧 昉 述


譯 經 緣起


戒 律 者 ， 建 定 慧 之 妙 幢 、 殄 闇 惑 之 明 燈 ， 度 危嶮 之 蹊徑 、 開 憺怕 之 梁 津 。 寶殿 之功 罔 初 弗 起 、 踰越 重閣 非 梯 靡 昇 ， 正法 住 滅 驗 之 常 典 ， 大聖 泯 暉 邁 餘 千 紀 ， 法 澤 遐 流 猶未 周 備 ， 令 文 學 之徒 異 論 競 興 、 薄 俗 之士 訕 音 滿 世 。 余 聽 斯 談 輒 𨶳 慈 範 ， 昧 攬 玄 言 乃 矚 大 集 ， 聖 所 嗟歎 言 迦葉 毘 ， 妙 觀 我 人 善 摧 惱 結 、 閑 邪 辯 正 極 聖 冲 典 。 每 尋 斯 文 慨 五 數 闕 ， 敢 以 追 訪 獲 斯 戒 本 ， 雖 未 廣 具 ， 敬 以 洗 心 ， 剪 世浮 辭 。 大 魏 武 定 癸亥 之 年 ， 在 鄴 京 都 ， 侍中 尚書令 高 澄 請 為 出 焉 。


羯磨 中 ， 外國 云 「 若 僧 到 時 」 (漢 地 迴 文 言 「 時 到 」 ) 「 僧忍聽 」 ( 言 僧 至 我 作法 時 ， 莫 遮 我 所作 ， 故 言 「 聽 」 ) 外國 耳 聽 ( 遮 聽 ， 言 音 字 別 ， 漢 用 一字 ， 所以 致 或 ) 。


解脫 戒 經(出 迦葉 毘 部 )


元魏 婆羅門 瞿曇 般 若 流支譯


是 解脫 戒 經 ，
億劫 難 得 聞 ，
攝 受 正 修行 ，
斯 事 倍 復 難 。
有 佛 興 世樂 ，
興 世 說 法 樂 ，
眾僧 和合 樂 ，
和合 持戒 樂 。




「 諸 大德 ！ 時 分 一月 過 三月 在 ， 老死 欲至 ， 佛法 漸 滅 ， 當 一心 精進 ， 莫 行 放逸 。 所以者何 ？ 如來 勤 精進 故 ， 得 阿耨多羅 三藐三 菩提 ， 及 餘 善法 菩提分法 。 眾僧 和合 坐 。 未 受具戒 者 出 。 」


「 眾僧 和合 先 作 何 事 ？ 不來 諸 比丘 說 欲 清淨 。 比丘 尼 遣 誰來 受 教 ？ 」


「 毘婆尸 如來 ，
六 十八 百千 ，
阿羅漢 眾中 ，
說 此 解脫 戒 ：
忍辱 第一 義 ，
佛說 涅槃 最 ，
出家 惱 他 人 ，
不 名為 沙門 。
尸棄 牟尼尊 ，
金山 無與等 ，
三十六 萬 眾 ，
說 此 解脫 戒 ：
譬如 明 眼 人 ，
有 足 能 避 嶮 ，
世有 聰明 人 ，
能 遠離 眾患 。
毘舍浮 如來 ，
永離 諸 煩惱 ，
百千 大 眾中 ，
說 此 解脫 戒 ：
不 屏 說 人 惡 ，
不惱 亂 他 人 ，
常 奉行 於戒 ，
衣 食 知止足 。
拘 留 村陀佛 ，
知 見 廣 無畏 ，
四 十千 眾中 ，
說 此 解脫 戒 ：
譬如 蜂 採花 ，
但 取 其 香 味 ，
持 至 所 住 處 ；
比丘 入 聚 然 ，
不 破壞 他 意 ，
不 觀 作 不作 ，
但 自 觀 身 行 ，
若 正 若 不 正 。
迦 那 迦 牟尼 ，
三 十千 沙門 ，
羅漢 大 眾中 ，
說 此 解脫 戒 ：
正觀 莫 放逸 ，
當學 牟尼 法 ，
如是 無 憂愁 ，
心 寂 入 涅槃 。
迦葉 波 如來 ，
大智 大 名稱 ，
三 十千 眾中 ，
說 此 解脫 戒 ：
一切 惡 莫 作 ，
當 具足 眾善 ，
自 調伏其心 ，
此是 諸佛 教 。
世尊 大 智慧 ，
釋 法 王 牟尼 ，
為尼 羅浮 眾 ，
說 此 解脫 戒 ：
善護 於 口 業 ，
自淨 其心 意 ，
身 莫 作 眾惡 ，
此 三業 清淨 。
僧眾 甚 廣大 ，
說 法 亦 無量 ，
名聞 大 供養 ，
說 此 解脫 戒 。 」




「 大德僧聽 ！ 僧 今 十五日 布薩 說 解脫 戒 。 若 僧 到 時 僧忍聽 ， 僧 作 布薩 說 解脫 戒 。 白如是 。 」


「 諸 大德 ！ 今 說 解脫 戒 ， 眾集 默然 聽 ， 善思念之 。 若有 犯 者 當 發露 ， 無犯 者默然 。 默然故 ， 知 眾 清淨 。 如 一一 比丘 問 ， 如是 比丘 乃至 三 問 ， 若 比丘 如是 眾中 乃至 三 問 ， 憶念 有 犯 當 發露 ， 不 發露 得 故 妄語 罪 。 諸 大德 ， 故 妄語 罪 ， 佛說 障 道 法 。 彼 比丘 自 憶知 有 犯 ， 欲求 清淨 當 發露 。 發露 則 安隱 ， 不 發露 罪 益 深 。 諸 大德 ！ 我 已 說 解脫 戒 經 序 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此 四 波羅夷 法 ， 半月半月 說 解脫 戒經中來 。


「 若 比丘 ， 共 比丘 同 入 戒 法 ， 戒 羸 不捨 戒 ， 作 不淨 行 ， 習 婬欲 法 ， 乃至 共 畜生 ， 是 比丘 得 波羅夷 不應共住 。


「 若 比丘 ， 若在 聚落 、 若 空 靜 地 ， 他 物 、 不 與 ， 以盜心 取 。 若 王 、 若 大臣 ， 若 捉 、 若 害 、 若 縛 、 若 罰 財 、 若 驅出 國 、 若 與 種種 苦 ： 『 咄 ！ 汝 是 賊 、 汝 無 所知 、 汝 癡 、 汝 不與取 。 』 是 比丘 得 波羅夷 不應共住 。


「 若 比丘 ， 若人 、 若 似 人 ， 故 自手 斷其命 ， 若 自持 刀 、 或 求 持 刀 ， 教死讚死 ， 如是 說 ： 『 咄男子 ！ 用 此 不 善惡 活 為 ？ 死勝生 。 』 隨 彼 所 欲 心 所 憶念 ， 無量 種種 教死讚死 ， 彼人 因 是 事 死 ， 是 比丘 得 波羅夷 不應共住 。


「 若 比丘 ， 不知不見 上 人 法 ， 無 聖智 見 勝 法 ， 自稱 言 ： 『 我 知 我見 。 』 彼於異時 ， 若 撿 問 、 若 不 撿 問 ， 欲求 清淨 作如是說 ： 『 我 實 不知不見 ， 言知言見 ， 虛誑 妄語 。 』 除 增上慢 ， 是 比丘 得 波羅夷 不應共住 。 」


「 諸 大德 ！ 我 已 說 四 波羅夷 法 。 若 比丘 犯 一一 法 ， 不得 與 比丘 共住 ， 如前 波羅夷 不應共住 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此十 三 僧 伽婆尸沙 法 ， 半月半月 說 解脫 戒經中來 。


「 若 比丘 ， 憶念 故出精 ， 除夢中 ， 僧 伽婆尸沙 。


「 若 比丘 ， 染污心 共女人 身 相 觸 ， 若 捉 手 、 若 捉 臂 、 若 捉 髮 、 若 觸 一一 身 分 覺 觸 ， 僧 伽婆尸沙 。


「 若 比丘 ， 染污心 說 麁 惡 婬欲 語 ， 如 男子女人 迭互 說 ， 僧 伽婆尸沙 。


「 若 比丘 ， 於女人 前 自 讚 身 言 ： 『 姊妹 ！ 我等 持戒 善 修梵行 ， 應 以 婬欲 供養 我 ， 此 法 供養 最第一 。 』 僧 伽婆尸沙 。


「 若 比丘 ， 行媒法 ， 持 男意語女 、 持 女意語男 ， 若為 婦 事 、 若為 私 通 ， 乃至 須臾 ， 僧 伽婆尸沙 。


「 若 比丘 ， 自 求 作 房 ， 無主 自為 己 ， 當應量作 。 是中量者 ， 長 佛 十二 手 、 內 廣 七 手 。 應 將 餘 比丘 往 視 處 所 ， 諸 比丘 應 觀 處 所 ， 無難 處 、 無妨 處 。 若 比丘 難 處 、 妨 處 自 求 作 房 ， 無主 自為 己 ， 不 將 餘 比丘 往 觀 處 所 、 若 過量 作 ， 僧 伽婆尸沙 。


「 若 比丘 欲 作 大 房 ， 有 主 為 己 作 ， 應 將 餘 比丘 往 視 住 處 。 諸 比丘 應 觀 住 處 ， 無難 無妨 。 比丘 初 治 地 作 大 房 ， 有 主 為 己 作 ， 不 將 餘 比丘 往 視 住 處 ， 僧 伽婆尸沙 。


「 若 比丘 ， 瞋恚 故 ， 於 清淨 無犯 比丘 以 無根 波羅夷 法 謗 ， 欲 破 彼 比丘 淨 行 。 彼於異時 ， 若 撿 問 、 若 呵責 、 或 不 撿 問 ， 便 言 ： 『 此 事 無根 說 ， 我 瞋恚 故 作是語 。 』 僧 伽婆尸沙 。


「 若 比丘 ， 瞋恚 故 ， 於 清淨 無犯 比丘 以 相似 法 無根 波羅夷 法 謗 ， 為 破 彼 梵行 。 彼於異時 ， 若 撿 問 、 若 不 撿 問 ， 知 是 異 分 相似 ， 比丘 自說 ： 『 我 瞋 故 妄語 說 。 』 僧 伽婆尸沙 。


「 若 比丘 ， 欲 破和合僧 ， 受 破 僧 方便 法 ， 堅執不捨 。 諸 比丘 應 諫 此 比丘 言 ： 『 大德 ！ 莫 破和合僧 ， 莫 受 破 僧 法 堅執不捨 。 大德 共 僧 和合 ， 僧 和合 歡喜 不諍 ， 同一師學 如水乳合 ， 增益 安樂 住 。 大德 ！ 捨 此 破 僧 法 。 』 諸 比丘 如是 諫 時 ， 捨 者 善 ； 若 不捨 者 ， 諸 比丘 應 三 諫 ， 捨 是 事 故 。 乃至 三 諫 ， 捨 者 善 ； 若 不捨 ， 僧 伽婆尸沙 。


「 若 比丘 ， 有 餘 同伴 群黨 比丘 說 隨順 語 ， 若二若三 乃至 眾多 ， 語 諸 比丘 言 ： 『 長老 ！ 莫 諫 此 比丘 ， 此 比丘 非 惡 心 。 何以故 ？ 此 比丘 所說 如法如律 ， 此 比丘 知 說 非 不知 說 ， 此 比丘 所說 我等 心 所 欲 喜 樂 忍可 。 此 比丘 所 欲 喜 樂 忍可 ， 我亦如是 喜 樂 忍可 。 』 諸 比丘 言 ： 『 大德 ！ 莫 作是語 言 ： 「 此 比丘 所說 如法如律 ， 此 比丘 知 說 非 不知 說 。 此 比丘 喜 樂 忍可 ， 我亦如是 喜 樂 忍可 。 」 何以故 ？ 此 比丘 所說 非法非律 ， 此 比丘 非 知 說 。 大德 ！ 汝 莫 欲 破和合僧 。 大德 ！ 當 樂 和合 共 僧 和合 。 僧 今 和合 歡喜 不諍 ， 同 一 住 同一師學 ， 如水乳合 ， 於佛法中 增益 安樂 住 。 大德 ！ 捨 是 破 僧 諍 事 。 』 諸 比丘 如是 諫 時 ， 捨 者 善 ； 若 不捨 者 ， 諸 比丘 應 三 諫 ， 捨 是 事 故 。 乃至 三 諫 ， 捨 者 善 ； 若 不捨 ， 僧 伽婆尸沙 。


「 若 諸 比丘 ， 依 聚落城邑 住 ， 污 種姓 、 行 惡 行 。 污 種姓 亦見亦聞 亦知 ， 行 惡 行 亦見亦聞 亦知 。 諸 比丘 語 此 比丘 言 ： 『 長老 ！ 汝 污 種姓 、 行 惡 行 。 汝 污 種姓 亦見亦聞 亦知 ， 行 惡 行 亦見亦聞 亦知 。 長老 ！ 汝 污 種姓 、 行 惡 行 。 汝等 出去 ， 不應 此中 住 。 』 彼 比丘 語 諸 比丘 言 ： 『 諸 比丘 有 愛 、 有恚 、 有癡 、 有 怖 。 有 餘 同 行 比丘 ， 有驅者 、 有不驅者 。 』 諸 比丘 應 語 此 比丘 言 ： 『 長老 ！ 莫 作是語 言 ： 「 僧 有 愛 、 有恚 、 有癡 、 有 怖 。 有 餘 同 行 比丘 ， 有驅者 、 有不驅者 。 」 何以故 ？ 諸 比丘 不 愛 、 不恚 、 不 癡 、 不怖 。 長老 ！ 汝 污 種姓 、 行 惡 行 。 汝 污 種姓 亦見亦聞 亦知 ， 行 惡 行 亦見亦聞 亦知 。 污 種姓 ， 行 惡 行 ， 汝 捨 此 有 愛 有恚 有癡 有 怖 語 。 』 是 比丘 如是 諫 時 ， 捨 者 善 ； 若 不捨 者 ， 諸 比丘 應 三 諫 ， 捨 是 事 故 。 乃至 三 諫 ， 捨 者 善 ； 若 不捨 ， 僧 伽婆尸沙 。


「 若 比丘 ， 惡口 ， 於戒 律中 學 、 如來 法 中 如法 如 毘尼 ， 自身 不受 諫 ， 語 諸 比丘 言 ： 『 長老 ！ 莫 向 我 說 若 善 不 善 ， 我 亦不 向 諸 長老 說 若 善 不 善 。 長老 ！ 止 ， 莫諫我 。 』 諸 比丘 諫 此 比丘 言 ： 『 大德 ！ 於 佛 戒 法 中 學 如法如律 ， 自身 當 受 諫 ， 莫 不受 諫 。 大德 ！ 如法如律 諫 諸 比丘 ， 諸 比丘 亦 如法如律 諫 大德 。 何以故 ？ 如是 具足 ， 如來 、 應供 、 等正覺 弟子 眾 得 增長 。 種種 相 諫 展轉 相 教 ， 各各 悔過 、 各各 共語 。 』 彼 比丘 如是 諫 時 ， 捨 者 善 ； 若 不捨 ， 諸 比丘 應 三 諫 ， 捨 是 事 故 。 乃至 三 諫 ， 捨 者 善 ； 若 不捨 ， 僧 伽婆尸沙 。 」


「 諸 大德 ！ 我 已 說 十 三 僧 伽婆尸沙 法 ， 九 初 犯 、 四 乃至 三 諫 。 若 比丘 犯 一一 法 ， 隨 知 覆藏 ， 應 行 別 宿 。 行 別 宿 竟 ， 僧 中 六 夜 行摩那埵 。 卑 下 行 淨 意 竟 ， 應 與 除 罪 ， 順 法 行 二 十 僧 中 滅 罪 。 若 少 一人 不 滿二十 滅 是 比丘 罪 ， 是 比丘 罪 不得 除 。 諸 比丘 亦有 犯 。 此 法 如是 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此 二 不定 法 ， 半月半月 說 解脫 戒經中來 。


「 若 比丘 ， 共 一 女 人 獨在 覆障 處 、 無人 見 處 坐 說 欲 事 。 有 信 優婆夷 ， 三法 中 一一 法 說 ， 若 波羅夷 、 若 僧 伽婆尸沙 、 若 波逸提 。 是 坐 處 比丘 自言 ： 『 我 犯 是 罪 。 』 於 三法 中 應 一一 治 ， 若 波羅夷 、 若 僧 伽婆尸沙 、 若 波夜提 。 如 有 信 優婆夷 所說 ， 應 如法 治 是 比丘 。 是名 不定 法 。


「 若 比丘 ， 共 一 女 人 不 覆 處 坐 。 有 信 優婆夷 ， 二 法 中 一一 法 說 ， 若 僧 伽婆尸沙 、 若 波逸提 。 是 坐 比丘 自言 ： 『 我 犯 是 罪 。 』 二 法 中 應 一一 治 ， 若 僧 伽婆尸沙 、 若 波逸提 。 如 有 信 優婆夷 所說 ， 應 如法 治 是 比丘 。 是名 不定 法 。 」


「 諸 大德 ！ 我 已 說 二 不定 法 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此 三 十 尼薩耆 波逸提 法 ， 半月半月 說 解脫 戒經中來 。


「 若 比丘 ， 衣 已竟 ， 出 迦絺那衣 ， 畜長衣 經 十日 得 持 。 若 過 畜 ， 尼薩耆 波逸提 。


「 若 比丘 ， 衣 已竟 ， 出 迦絺那衣 ， 於 三衣 中 離 一一 衣 ， 異 處 經一宿 ， 除 僧 羯磨 ， 尼薩耆 波逸提 。


「 若 比丘 ， 衣 已竟 ， 出 迦絺那衣 ， 得 非 時 衣 ， 欲須便受 ， 受 已 疾 成 衣 。 若足者善 ， 若 不足 得 畜 至 一月 。 若 過 畜 ， 尼薩耆 波逸提 。


「 若 比丘 ， 共 與 非 親里 比丘 尼 博 衣 貿易 ， 尼薩耆 波逸提 。


「 若 比丘 ， 使 非 親里 比丘 尼 浣染打 故 衣 ， 尼薩耆 波逸提 。


「 若 比丘 ， 從 非 親里 居士 居士 婦乞衣 ， 除餘時 ， 尼薩耆 波逸提 。 餘 時 者 ， 奪 衣 、 失 衣 、 燒 衣 、 漂 衣 ， 名 餘 時 。


「 若 比丘 ， 奪 衣 、 失 衣 、 燒 衣 、 漂 衣 。 時 非 親里 有 信 居士 居士 婦 多 與 衣 ， 是 比丘 當知 足 受 衣 。 若 過 受 ， 尼薩耆 波逸提 。


「 若 比丘 ， 非 親里 居士 居士 婦 為 比丘 具 衣 價 ， 持 此 衣 價 與 某甲 比丘 。 是 比丘 先 不受 自恣 請 至 居士 家 ， 作如是說 ： 『 居士 實 為 我 故 辦衣價 不 ？ 』 居士 言 ： 『 實 爾 。 』 比丘 言 ： 『 善哉 居士 ！ 當 為 我 辦 如是 好 色 衣 ， 為 好 故 。 』 若得 衣 ， 尼薩耆 波逸提 。


「 若 比丘 ， 二 居士 各各 為 比丘 辦衣價 ： 『 此 物 作 衣 已 ， 與 某甲 比丘 。 』 是 比丘 先 不受 自恣 請 ， 憶念 往至 彼 居士 家 ， 作如是說 ： 『 居士 ！ 汝 二人 實 欲 為 我 作 衣 不 耶 ？ 』 答言 ： 『 實 爾 。 』 比丘 言 ： 『 善哉 居士 ！ 辦 如是 好 衣 價 。 為 我 共 作 一 衣 ， 為 好 故 。 』 若得 衣 ， 尼薩耆 波逸提 。


「 若 比丘 ， 若 王 、 若 大臣 、 若 婆羅門 、 若 長者 、 若 居士 、 若 商主 、 若 長者 婦 ， 為 比丘 送 衣 價 ： 『 持 此 衣 價 與 某甲 比丘 。 』 彼 使 至 比丘 所 ， 作是說 ： 『 大德 ！ 受 此 衣 價 ， 慈愍 故 。 』 比丘 言 ： 『 我 不應 受 此 衣 價 。 若 我 須 衣 時 ， 得淨 衣 便 受 。 』 使 語 比丘 言 ： 『 大德 ！ 有 執 事 人 不 ？ 』 須 衣 比丘 言 ： 『 有 。 若 守園人 、 若 優婆塞 ， 此是 比丘 執 事 人 。 』 彼 使 詣 執 事 人 所 ， 白言 ： 『 執 事 ！ 此是 某甲 衣 價 ， 為 某甲 比丘 作 衣 已 ， 某時 當 與 某甲 比丘 。 』 彼 使 與 衣 價 已 ， 至 比丘 所 ， 語 比丘 言 ： 『 大德 ！ 所 示 某甲 執 事 人 ， 我 已 與 衣 價 。 大德 ！ 須 衣 時 往 取 ， 當得 衣 。 』 須 衣 比丘 往 執 事 人 所 ， 二 返 三 返 語言 ： 『 我 須 衣 。 』 若 二 返 三 返 為 作 憶念 ， 得 衣 者 善 ； 若 不得 衣 ， 四 返 五 返 六 返 在 前 默然 住 ， 令 彼 憶念 。 若 四 返 五 返 六 返 在 前 默然 住 ， 得 衣 者 善 ； 若 不得 衣 ， 過 是 求 得 衣 ， 尼薩耆 波逸提 。 若 不得 衣 ， 隨 衣 價 所來 處 ， 若 自 往 、 若 遣 好 使 ， 往 語 施主 言 ： 『 汝 先 遣 使 送 衣 價 與 某甲 比丘 ， 是 比丘 未曾 得 衣 。 施主 還 取 ， 莫 使 失 。 是名 如法 。 』


「 若 比丘 ， 雜 憍奢耶 作 臥具 、 若 使 他 作 ， 成 者 ， 尼薩耆 波逸提 。


「 若 比丘 ， 純 黑羺羊毛 作 臥具 、 若 使 人 作 ， 尼薩耆 波逸提 。


「 若 比丘 ， 作 臥具 ， 應 用 二 分 黑羊毛 、 第三 分 白 、 第四 分 尨 ， 若 使 人 作 ， 尼薩耆 波逸提 。


「 若 比丘 ， 作新臥具 ， 當 取 故 者 方 一手 褋 新 者 上 。 若 不著 ， 尼薩耆 波逸提 。


「 若 比丘 ， 作 臥具 ， 應 六年 持 。 若 減 六年 更 作 臥具 ， 尼薩耆 波逸提 。


「 若 比丘 ， 行 路 中 得 羊毛 ， 須 者 應 取 。 若 無人 持 ， 得 自持 行 三 由旬 。 若 過 者 ， 尼薩耆 波逸提 。


「 若 比丘 ， 使 非 親里 比丘 尼 浣染 擗 羊毛 ， 尼薩耆 波逸提 。


「 若 比丘 ， 種種 販賣 ， 尼薩耆 波逸提 。


「 若 比丘 ， 種種 貿易 寶 物 ， 尼薩耆 波逸提 。


「 若 比丘 ， 自手 取 寶 ， 尼薩耆 波逸提 。


「 若 比丘 ， 畜長鉢 不淨 施 ， 過 十日 ， 尼薩耆 波逸提 。


「 若 比丘 ， 鉢減五綴 不漏 ， 更求新鉢 ， 為 好 故 ， 若得 者 ， 尼薩耆 波逸提 。 彼 比丘 應 僧 中 捨 ， 若 無 鉢 比丘 應 受 。 應 好 持 ， 乃至 破 。 是 法 應 爾 。


「 若 比丘 ， 自乞縷 ， 使 非 親里 織 師 織 作 衣 ， 尼薩耆 波逸提 。


「 若 比丘 ， 非 親里 居士 使 織 師 為 比丘 織 作 衣 。 是 比丘 先 不受 自恣 請 ， 憶念 往 織 師 所 ， 語 織 師 言 ： 『 汝今當知 ， 此 衣 為 我 織 。 極 好 織 令 緻 好 ， 我 當 多少 與 汝 衣 價 。 』 若 比丘 與 價 ， 乃至 一食 ， 得 衣 者 ， 尼薩耆 波逸提 。


「 若 比丘 ， 先 與 比丘 衣 ， 後 瞋恚 ， 若 自 奪 、 若 使 人 奪 取 ， 尼薩耆 波逸提 。


「 若 比丘 ， 十日 未滿 夏三月 ， 若有 急 施 衣 ， 欲須便受 ， 受 已 依 時 應 畜 。 若 過 畜 ， 尼薩耆 波逸提 。


「 若 比丘 ， 春 末 一月 在 應求 雨浴衣 ， 半月 後 應 用 。 若 過 用 ， 尼薩耆 波逸提 。


「 若 比丘 ， 在 阿蘭若 有 疑 怖畏 處 ， 比丘 三衣 中 若 留 一一 衣 置 舍內 ， 及 有 因緣 出界 離 衣 ， 乃至 六 夜 。 若 過 ， 尼薩耆 波逸提 。


「 若 比丘 。 知 他 與 僧 物 。 自迴入己 。 尼薩耆 波逸提 。


「 若 比丘 ， 有 病 聽 畜 酥油 、 生 酥 、 蜜 、 石蜜 ， 齊 七日 得 服 。 若 過 七日 服 ， 尼薩耆 波逸提 。 」


「 諸 大德 ！ 我 已 說 三 十 尼薩耆 波逸提 法 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 是 九 十 波逸提 法 ， 半月半月 說 解脫 戒經中來 。


「 若 比丘 ， 故 妄語 ， 波逸提 。


「 若 比丘 ， 兩 舌 語 ， 波逸提 。


「 若 比丘 ， 毀呰 語 ， 波逸提 。


「 若 比丘 ， 僧 如法 斷 事 後 發起 ， 波逸提 。


「 若 比丘 ， 與女人 說 法 過五六語 ， 除 有 智 男子 ， 波逸提 。


「 若 比丘 ， 與 未 受具戒 人 同 誦 ， 波逸提 。


「 若 比丘 ， 向 未 受具戒 人 自說 得 過 人 法 ， 實 者 ， 波逸提 。


「 若 比丘 ， 知 他 比丘 有 麁 惡 罪 ， 向 未 受大戒 人 說 ， 除 僧 羯磨 ， 波逸提 。


「 若 比丘 ， 知 他 施 僧 物 ， 迴 與 知 識 ， 波逸提 。


「 若 比丘 ， 半月 說 戒 時 作是說 ： 『 何用 此 雜 碎 戒 為 ？ 說 是 戒 時 令人 悔惱 懷 疑 。 』 輕毀 戒 故 ， 波逸提 。 十 。


「 若 比丘 ， 壞 種子 鬼神 村 ， 波逸提 。


「 若 比丘 ， 譏 罵 者 ， 波逸提 。


「 若 比丘 ， 不受 諫 ， 波逸提 。


「 若 比丘 ， 露 地 置 僧臥具 ， 不 自 收 舉 、 不教人舉 ， 捨 行 ， 波逸提 。


「 若 比丘 ， 僧 房中 鋪 草 鋪 葉 ， 不 自 舉 、 不教人舉 ， 捨 行 ， 波逸提 。


「 若 比丘 ， 知 他 比丘 先 住 處 ， 後來 強 鋪 臥具 宿 ， 『 若 嫌 迮 者 自 當去 。 』 以是因緣 ， 波逸提 。


「 若 比丘 ， 先 瞋恚 ， 為惱 亂 故 牽 他 出 房 ， 波逸提 。


「 若 比丘 ， 房 重閣 上 脫脚床 ， 不 支 持 ， 若坐若臥 ， 波逸提 。


「 若 比丘 ， 知水有蟲 ， 自澆草土 、 若 教 人 澆 ， 波逸提 。


「 若 比丘 ， 欲 作 大 房 ， 自 觀 視 二 覆 三 覆 ， 至 窓牖 。 若 過 ， 波逸提 。 (二十 。 外國 平 頭 屋 上 開 窓 ， 橫 覆 二 三 板 則 至 牖 )


「 若 比丘 ， 僧 不差 ， 教授 比丘 尼 ， 波逸提 。


「 若 比丘 ， 為 僧 差 ， 教授 比丘 尼 ， 乃至 日 沒 ， 波逸提 。


「 若 比丘 ， 入 比丘 尼 寺 ， 為 無病 比丘 尼 說 法 教授 ， 波逸提 。


「 若 比丘 ， 語 比丘 言 ： 『 諸 比丘 為 資生 故 教授 比丘 尼 。 』 波逸提 。


「 若 比丘 ， 與 非 親里 比丘 尼 衣 ， 波逸提 。


「 若 比丘 ， 與 非 親里 比丘 尼 作 衣 ， 波逸提 。


「 若 比丘 ， 與 比丘 尼 計 挍 同 道 行 ， 除餘時 ， 波逸提 。 餘 時 者 ， 若 多 伴 行 、 有 疑 恐怖 ， 此是 餘 時 。


「 若 比丘 ， 與 比丘 尼 計 挍 乘 一 船 ， 若 上 水 、 若 下 水 ， 除直渡 ， 波逸提 。


「 若 比丘 ， 獨 與女人 屏處 坐 ， 波逸提 。


「 若 比丘 ， 知 比丘 尼 讚歎 食 ， 除 施主 先 有 意 ， 波逸提 。


「 若 比丘 ， 展轉 食 ， 除餘時 ， 波逸提 。 餘 時 者 ， 病 時 、 作 衣 時 、 施 衣 時 ， 此 是時 。


「 若 比丘 ， 施 一食 處 ， 無病 比丘 應 一食 。 若 過 受 ， 波逸提 。


「 若 眾多 比丘 於 檀越 家 乞食 ， 信 法 長者 多 與䴵麨 ， 比丘 須 者 應 取 二 三 鉢 。 若 過 取 ， 波逸提 。 持 至 住 處 ， 和合 共 食 。 此 法 應 爾 。


「 若 比丘 ， 足 食竟 更 食 者 ， 波逸提 。


「 若 比丘 ， 知 他 比丘 足 食竟 ， 請 與 食 ， 波逸提 。


「 若 比丘 ， 別眾食 ， 除餘時 ， 波逸提 。 除餘時 者 ， 病 時 、 作 衣 時 、 施 衣 時 、 道 行 時 、 船 行 時 、 大 會 時 、 沙門 施 食 時 ， 此 是時 。


「 若 比丘 ， 非 時 食 可食 物 ， 波逸提 。


「 若 比丘 ， 食 殘 宿 食 ， 波逸提 。


「 若 比丘 ， 不受 食 舉 入 口 中 ， 除 水 、 楊枝 ， 波逸提 。


「 若 比丘 ， 得 好 美 飲食 ， 酥油 、 蜜 、 石蜜 、 乳酪 、 生 酥 、 若 魚 若 肉 ， 無病 為 己 索 而 食 者 ， 波逸提 。


「 若 比丘 ， 知水有蟲 ， 飲 用 者 ， 波逸提 。


「 若 比丘 ， 知 他 食 家 ， 直 入 ， 波逸提 。


「 若 比丘 ， 食 家 強 坐 ， 波逸提 。


「 若 比丘 ， 出家外道 自手 與 食 ， 波逸提 。


「 若 比丘 ， 往 觀 軍陣 ， 除 因緣 ， 波逸提 。


「 若 比丘 ， 有 因緣 入 軍 中 ， 若 過 二 宿 至 三 宿 ， 波逸提 。


「 若 比丘 ， 軍 中 住 若 二 宿 若 三 宿 ， 觀軍發行 勢力 幢麾 ， 種種 觀 視 心 生 樂 順 ， 波逸提 。


「 若 比丘 ， 瞋恚 心 打 比丘 ， 波逸提 。


「 若 比丘 ， 瞋恚 心 以手 擬 比丘 ， 波逸提 。


「 若 比丘 ， 知 他 比丘 有 麁 惡 罪 ， 覆藏 者 ， 波逸提 。


「 若 比丘 ， 與 欲 已 後 還 悔 ， 波逸提 。


「 若 比丘 ， 語 比丘 言 ： 『 長老 ！ 共 入 某村 ， 當 與 汝 多 美 食 。 』 是 比丘 至 村 ， 竟 不 令 與 此 比丘 食 。 語言 ： 『 長老 ！ 汝去 。 我 共 汝 若 坐 若 語 不樂 ， 我 獨坐 獨 語 樂 。 』 非餘 因緣 而 遣 去 者 ， 波逸提 。


「 若 比丘 ， 無病 因緣 ， 露地然火 、 若 教 人 然 ， 波逸提 。


「 若 比丘 ， 與 未 受具戒 人 同室宿 ， 至 三 宿 ， 波逸提 。


「 若 比丘 ， 如是 說 ： 『 我 知 佛法 義 ， 行 婬欲 不障 道 。 』 諸 比丘 應 諫 此 比丘 言 ： 『 長老 ！ 莫 作是語 ， 莫 謗 世尊 ， 謗 世尊 者 不 善 。 世尊 不 作是說 ， 世尊 無數 方便 說 行 婬欲 是 障 道 法 。 如是 世尊 說 欲 障 道 ， 長老 捨 此 惡 見 。 』 是 比丘 如是 諫 時 ， 捨 者 善 ； 若 不捨 ， 彼 比丘 應 三 諫 ， 捨 是 事 故 。 乃至 三 諫 ， 捨 者 善 ； 若 不捨 ， 波逸提 。


「 若 比丘 ， 知 如是 人 未捨 惡 見 ， 共宿 共 食 、 同 一 羯磨 ， 波逸提 。


「 若 比丘 ， 知 沙彌 作如是說 ： 『 我 如是 知 佛法 義 ， 行 婬欲 非 障 道 法 。 』 諸 比丘 應 諫 此 沙彌 言 ： 『 莫 作是語 ， 莫 謗 世尊 ， 謗 世尊 者 不 善 。 世尊 不 作是語 ， 世尊 無數 方便 說 行 婬欲 是 障 道 法 。 沙彌 ！ 捨 此 惡 見 。 』 如是 諫 時 ， 捨 者 善 ； 若 不捨 者 ， 是 比丘 應 語 此 沙彌 言 ： 『 汝 自今已後 莫 言 世尊 是 我 大師 。 汝 非 順 梵行 ， 不得 隨 餘 比丘 。 如 餘 沙彌 ， 得 與 大 比丘 二 三 宿 ， 癡 人 汝 今 無 是 事 。 出去 滅 去 ， 不須 此中 住 。 』 若 比丘 知 如是 擯 沙彌 ， 若 畜 同 一 止 宿 ， 波逸提 。


「 若 比丘 ， 以 無根 僧 伽婆尸沙 法 謗 者 ， 波逸提 。


「 若 比丘 ， 淨 施 沙彌 衣鉢 ， 不 問 輒 用 ， 波逸提 。


「 若 比丘 ， 與女人 同 路 行 ， 乃至 一 村間 ， 波逸提 。


「 若 比丘 ， 故 斷 畜生 命 ， 波逸提 。


「 若 比丘 ， 疑 惱 比丘 ， 乃至 少 時 不樂 ， 波逸提 。


「 若 比丘 ， 擊攊 比丘 ， 波逸提 。


「 若 比丘 ， 水 中 戲 ， 波逸提 。


「 若 比丘 ， 與女人 同室宿 ， 波逸提 。


「 若 比丘 ， 恐 他 比丘 ， 乃至 戲笑 ， 波逸提 。


「 若 比丘 ， 藏 他 比丘 衣鉢 資具 、 若 教 人 藏 ， 乃至 戲笑 ， 除餘時 ， 波逸提 。


「 若 比丘 ， 得 新 衣 不作 壞 色 ， 青 、 黑 、 木蘭 ， 波逸提 。


「 若 比丘 ， 若 寶 、 若 似 寶 ， 若 自取 、 若 教 人 取 ， 波逸提 ， 除 僧 伽藍 及 寄 宿 處 。 若 取 寶 莊飾 具 ， 作如是念 ： 『 取 者 當 還 。 』 此 是時 。


「 若 比丘 ， 半月 浴 ， 除餘時 ， 波逸提 。 餘 時 者 ， 熱 時 、 病 時 、 作 時 、 風 時 、 雨 時 、 行 時 ， 此 是時 。


「 若 比丘 ， 知 是 賊 伴 ， 共 同 道 行 ， 乃至 一 村間 ， 波逸提 。


「 若 比丘 ， 知 年 未滿 二 十 ， 與 受具足戒 ， 波逸提 。 此人 不得 戒 ， 眾僧 有 犯 。 此 法 如是 。


「 若 比丘 ， 受 四 月 請 ， 無病 比丘 應 受 。 若 過 受 ， 除 常 請 、 更 請 、 分 請 、 盡 形 請 ， 波逸提 。


「 若 比丘 ， 自 掘地 、 若 教 人 掘地 ， 波逸提 。


「 若 比丘 ， 語 比丘 言 ： 『 汝 當學 此 戒 。 』 是 比丘 言 ： 『 我 不 從 汝 癡 愚人 不 正語 人 學 戒 乃至 持 修多羅 。 持 律 、 持 摩帝 隸 迦 (居 多 反) ， 我 當 從 問 波逸提 。 』 為 求 解者 ， 應 當 問 持 經 、 持 律 、 摩帝 隸 迦 比丘 。 此是 如法 。


「 若 比丘 ， 知 他 共 鬪諍 ， 默然 聽 此 語 向 彼 說 ， 波逸提 。


「 若 比丘 ， 僧 說 戒 時 ， 不 與 欲 默然 去 ， 波逸提 。


「 若 比丘 ， 不 恭敬 ， 波逸提 。


「 若 比丘 ， 飲酒 者 ， 波逸提 。


「 若 比丘 ， 非 時 入聚落 ， 不囑 比丘 者 ， 波逸提 。


「 若 比丘 先 受 請 ， 若 前 食 若 後 食 ， 不囑 餘 比丘 行 詣 餘 家 ， 波逸提 。


「 若 比丘 ， 灌頂 王 夜 未曉 ， 王 未 出 ， 入 宮門 ， 除 因緣 。 波逸提 。


「 若 比丘 ， 說 解脫 戒 時 作是言 ： 『 大德 ！ 我今始知 是 法 半月半月 戒 經 中 說 。 』 若 比丘 知 此 比丘 先 已 二 三 說 戒 處 坐 ， 何況 多 時 。 隨 彼 比丘 所犯 罪 ， 應 如法 治 ， 更增 厭離 法 ： 『 長老 ！ 汝 無利 、 得 不 善 。 汝 於 說 戒 時 ， 不 一心 聽 、 不敬 重 、 不作 意 、 不 憶念 。 』 此名 厭離 ， 波逸提 。


「 若 比丘 ， 骨 牙 角 作 鍼筒 成 者 ， 波逸提 。


「 若 比丘 ， 作 繩床 、 若 木 床 ， 足 應 高 如來 八指 ， 除 入 梐 。 若 過 成 者 ， 波逸提 。


「 若 比丘 ， 持 兜羅綿 貯 繩床木床 ， 若 自作 、 若 教 人 作 ， 成 者 ， 波逸提 。


「 若 比丘 ， 作 坐 具 當應量作 。 是中量者 ， 長 佛 二 手 、 廣 一手 半 ， 廣長各 益 半 手 。 若 過 成 者 ， 波逸提 。


「 若 比丘 ， 作 覆 疥瘡 衣 ， 當應量作 。 是中量者 ， 長 佛 四 手 、 廣 二 手 。 若 過 成 ， 波逸提 。


「 若 比丘 ， 作 雨 衣 ， 當應量作 。 是中量者 ， 長 佛 六 手 、 廣 二 手 半 。 若 過 成 者 ， 波逸提 。


「 若 比丘 ， 與 如來 等量 作 衣 、 若 過量 作 衣 ， 成 者 ， 波逸提 。 是中 佛 衣 量 者 ， 長 佛 九 手 量 、 廣 六 手 量 ， 是名 佛 衣 量 。 」


「 諸 大德 ！ 我 已 說 九 十 波逸提 法 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此 四 悔過 法 ， 半月半月 說 解脫 戒經中來 。


「 若 比丘 入村乞食 ， 無病 從 非 親里 比丘 尼 自手 受 食 食 。 是 比丘 出 ， 至 僧 中 ， 應 悔過 言 ： 『 大德 ！ 我 犯 可悔 法 ， 所不應為 。 我 今 向 大德 悔過 。 』 是名 悔過 法 。


「 若 比丘 ， 在 白衣家 食 。 是中 有 比丘 尼 ， 指 示 與 某甲 羹 、 與 某甲 飯 ， 與 已 復 與 。 諸 比丘 應 語 彼 比丘 尼 言 ： 『 姊妹 ！ 且 住 ， 待 諸 比丘 食竟 。 』 若 無 一 比丘 語 彼 比丘 尼 如是 言 ， 諸 比丘 應 悔過 言 ： 『 大德 ！ 我 犯 可悔 法 ， 所不應為 。 我 今 向 大德 悔過 。 』 是名 悔過 法 。


「 若 有諸學家 ， 僧 作 學 家 羯磨 。 若 比丘 知 是 學 家 ， 先 不受 請 ， 無病 自手 受 食 食 。 是 比丘 應 悔過 言 ： 『 大德 ！ 我 犯 可悔 法 ， 我 今 向 大德 悔過 。 』 是名 悔過 法 。


「 若 比丘 ， 在 阿蘭若 有 疑 怖畏 處 ， 不在 僧 伽藍 外 受 食 ， 在 僧 伽藍 內 無病 自手 受 食 食 。 是 比丘 應 悔過 言 ： 『 大德 ！ 我 犯 可悔 法 ， 所不應為 。 我 今 向 大德 悔過 。 』 是名 悔過 法 。 」


「 諸 大德 ！ 我 已 說 四 悔過 法 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此 眾學 法 ， 半月半月 說 解脫 戒經中來 。


「 不 高 著內衣 ， 應當學 。


「 不 下 著內衣 ， 應當學 。


「 齊 整 著內衣 ， 應當學 。


「 不 象 鼻 著內衣 ， 應當學 。


「 不多 羅葉 著內衣 ， 應當學 。


「 不 麨 團 著內衣 ， 應當學 。


「 不 高 著 三衣 ， 應當學 。


「 不 下 著 三衣 ， 應當學 。


「 齊 整 著 三衣 ， 應當學 。


「 不 左右 觀 衣 ， 除 為 齊 整 ， 應當學 。


「 正 直 入白衣舍 ， 應當學 。


「 好 覆 身 入白衣舍 ， 應當學 。


「 靜默 入白衣舍 ， 應當學 。


「 不 左右顧視 入白衣舍 ， 應當學 。


「 不 左右顧視 入白衣舍 坐 ， 應當學 。


「 不 自 傲 入白衣舍 ， 應當學 。


「 不叉腰 入白衣舍 ， 應當學 。


「 不 通肩被 衣 入白衣舍 ， 應當學 。


「 不 反抄衣 入白衣舍 ， 應當學 。


「 不 戲笑 入白衣舍 ， 應當學 。


「 不 覆 頭 面 入白衣舍 ， 應當學 。


「 不 蹲 入白衣舍 ， 應當學 。


「 不 叉 脇 入白衣舍 ， 應當學 。


「 不 跳 身 入白衣舍 ， 應當學 。


「 不 掉臂 入白衣舍 ， 應當學 。


「 不搖 頭 入白衣舍 ， 應當學 。


「 不搖 身 入白衣舍 ， 應當學 。


「 不 携 手 入白衣舍 ， 應當學 。


「 不 倚 足 入白衣舍 ， 應當學 。


「 不 倚 身 入白衣舍 ， 應當學 。


「 不 肩 相 倚 入白衣舍 ， 應當學 。


「 待 請 而 入 ， 應當學 。


「 不 偃臥 ， 應當學 。


「 觀 床 而坐 ， 應當學 。


「 不 縱 身 重 坐 ， 應當學 。


「 不 荷 髀 坐 ， 應當學 。


「 不 懸 脚 坐 ， 應當學 。


「 不 寬 脚 坐 ， 應當學 。


「 不 𮠃 ( 區 消 反) 脚 坐 ， 應當學 。


「 正意 受 食 ， 應當學 。


「 不 溢 鉢 食 ， 應當學 。


「 食 未至 不 舒 手 索 ， 應當學 。


「 不 以 飯覆羹 更 望 得 ， 應當學 。


「 不 以 羹 覆 飯 ， 應當學 。


「 無病 不得 為 己 索 食 ， 應當學 。


「 正意 受 羹 ， 應當學 。


「 正 鉢 受 羹 ， 應當學 。


「 不 嚼 食 作 聲 ， 應當學 。


「 不 口 吹 飯食 ， 應當學 。


「 不嗅食食 ， 應當學 。


「 不食 上 唾 ， 應當學 。


「 不 吒 食 ， 應當學 。


「 不 出 舌 食 ， 應當學 。


「 不嚙半食 ， 應當學 。


「 不 捏 作 葉 食 ， 應當學 。


「 不 舐手食 ， 應當學 。


「 不 舐 鉢 食 ， 應當學 。


「 不 手 稱 食 ， 應當學 。


「 不 稱 鉢 食 ， 應當學 。


「 不 拉 餅 食 ， 應當學 。


「 不作 塔 形 食 ， 應當學 。


「 不 大 團 食 ， 應當學 。


「 不 小 團 食 ， 應當學 。


「 不含食語 ， 應當學 。


「 不 張 口 待 飯食 ， 應當學 。


「 不 視 比坐 鉢 起 慊 心 ， 應當學 。


「 不 灒污 比坐 ， 應當學 。


「 不污 手 捉 水 器 ， 應當學 。


「 不 以 污 水 棄 白衣舍 ， 除 問 主 人 ， 應當學 。


「 不 以 鉢 置 地 ， 應當學 。


「 不立 洗鉢 ， 應當學 。


「 不 置 鉢 墮 處 險 處 ， 應當學 。


「 不在 危 處 洗鉢 ， 應當學 。


「 人坐己立 ， 不應 為 說 法 ， 除病 ， 應當學 。


「 人 臥 己 立 ， 不應 為 說 法 ， 除病 ， 應當學 。


「 人臥己坐 ， 不應 為 說 法 ， 除病 ， 應當學 。


「 人 在 坐 己 在 非 坐 ， 不得 為 說 法 ， 除病 ， 應當學 。


「 人 在 前 己 在 後 ， 不得 為 說 法 ， 應當學 。


「 人 前 行 己 在 後 ， 不得 為 說 法 ， 應當學 。


「 人 在 道 己 在 非 道 ， 不得 為 說 法 ， 應當學 。


「 不為 騎乘 人 說 法 ， 除病 ， 應當學 。


「 不得 為乘 輿 人 說 法 ， 除病 ， 應當學 。


「 不得 為 著 屐 人 說 法 ， 除病 ， 應當學 。


「 不得 為 著 履 人 說 法 ， 除病 ， 應當學 。


「 不得 為 持 杖 人 說 法 ， 除病 ， 應當學 。


「 不得 為 持 刀 人 說 法 ， 除病 ， 應當學 。


「 不得 為 持 蓋 人 說 法 ， 除病 ， 應當學 。


「 不得 為 著 帽 人 說 法 ， 除病 ， 應當學 。


「 不得 為 著 花鬘 人 說 法 ， 除病 ， 應當學 。


「 不得 為 著 寶冠 人 說 法 ， 除病 ， 應當學 。


「 不得 為 裹 頭 人 說 法 ， 除病 ， 應當學 。


「 不得 為 覆 頭 人 說 法 ， 除病 ， 應當學 。


「 不得 立 大小 便 ， 除病 ， 應當學 。


「 不得 水 中 大小 便 涕唾 ， 除病 ， 應當學 。


「 不得 生 草 上 大小 便 涕唾 歐吐 𧗕 (奴 東 反) 血 ， 應當學 。


「 不得 上 過 人 樹 ， 除 怖畏 因緣 ， 應當學 。 」


「 諸 大德 ！ 我 已 說 眾學 法 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 此 七滅諍法 ， 半月半月 說 戒經中來 。


「 若 比丘 ， 有 諍 事 起 ， 應 除 滅 。


「 應 與 現前毘尼 ， 當 與 現前毘尼 。


「 應 與 憶念 毘尼 ， 當 與 憶念 毘尼 。


「 應 與 不癡毘尼 ， 當 與 不癡毘尼 。


「 應 與 自言 治 ， 當 與 自言 治 。


「 應 與 伏 本 語 ， 當 與 伏 本 語 。


「 應 與 多 人 宗 ， 當 與 多 人 宗 。


「 應 與 草 覆 地 ， 當 與 草 覆 地 。 」


「 諸 大德 ！ 我 已 說 七滅諍法 。 今 問 諸 大德 是中 清淨 不 ？ 」 ( 如是 三 說 )


「 諸 大德 是中 清淨 ， 默然故 ， 是事如是 持 。 」


「 諸 大德 ！ 我 已 說 解脫 戒 經 序 、 已 說 四 波羅夷 法 、 已 說 十三僧殘 法 、 已 說 二 不定 法 、 已 說 三十捨墮 法 、 已 說 九 十 墮 法 、 已 說 四 悔過 法 、 已 說 眾學 法 、 已 說 七滅諍法 。 此是 釋迦牟尼 如來 、 阿羅呵 、 三 藐三佛陀 所說 戒 經 ， 半月半月 說 解脫 戒經中來 。 若 更有 餘 佛法 ， 皆共 隨順 ， 和合 歡喜 無諍 ， 應當學 。 」


「 東 北方 世界 ，
最勝 兩足尊 ，
難 見 難 遇 值 ，
說 此 解脫 戒 ：
財富 非 久 伴 ，
愚者 所 喜 樂 ；
智慧 能滅 苦 ，
命終 常 安樂 。
是 七 佛 世尊 ，
說 解脫 戒 經 ，
心 能 敬 重 者 ，
則 獲 無上法 。
所以 說 戒 經 、
何故 淨 布薩 ？
為 隨順 學 戒 ，
如 𤛆牛 愛 尾 。
說 此 戒 經 已 ，
所有 諸 功德 ，
願 三界 群生 ，
一切皆 安隱 。
豐樂 常 憺怕 ，
隨時 降甘雨 ，
修行 供養 佛 ，
令 正法久住 。
我 今 說 戒 經 ，
誰能 聞 受 行 ，
謂 四眾 眷屬 ，
安隱 度 善 濟 。
世尊 天中天 ，
一切 無與等 ，
合十指爪 掌 ，
敬 心 頭面禮 。
說 解脫 戒 經 ，
眾僧 布薩 竟 ，
若為 眾請 者 ，
疾 辯 為 宣說 。 」




解脫 戒 經(出 迦葉 毘 部 律 )


