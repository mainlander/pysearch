No .  27 3 6  [ c f .  No .  23 5 ]
金剛 般若經 依 天 親 菩薩 論 贊 略 釋 秦 本 義 記


西京 崇 聖 寺 沙門 知 恩 集


將 釋 此 經 五門 分別 。 一辨 教 因緣 。 二 定 經 宗 旨 。 三明 處 會 。 四 敘 翻譯 。 五 正 釋 文 義 。 第一 辨 教 因緣 者 。 於中 有 十 。 一為 宣說 菩薩 行 故 。 如經 汝今諦聽 當為汝說 。 善男子 善女人 。 發 阿耨多羅 三藐三 菩提 心 。 應 如是 住 如是 降伏 其心 等 。 二 隨順 諸佛 法 故 。 如經 須菩提 於意云何 。 如來 有 所說 法 不 。 須菩提 言 。 世尊 。 如來 無 所說 。 解云 。 諸 佛說 同 名為 無說 。 三 為 對 除 我 法 執 故 。 如經 若 當來 世 後 五 百歲 。 其有眾生 得 聞 是 經 信解受持 。 是人 即為 第一希有 。 何以故 。 此人 無 我 相 人 相 眾生 相 壽 者 相 。 所以者何 。 我 相 即是 非 相 人 相 眾生 相 壽 者 相 即是 非 相 等 。 解云 。 此 文 初 何以故 對 除 我 執 。 後 所以者何 對 除 法 執 也 。 四 為 遮 斷 種 現 疑 故 。 言 種 疑 者 謂 遮 彼 未來 。 如經 不可以 身 相 得 見 如來 。 乃至 下 文 莫 作是念 等 。 言 現 疑 者 為 防 其 已 起 。 如經 佛告 須菩提 莫 作是說 等 。 五 為 發生 比證 信 故 。 言 比 信 者 。 如經 當知是人 不 於 一 佛 二 佛 三 四 五 佛 而 種善根 。 已 於 無量 千 萬 佛 所 種諸善根 。 聞 是 章句 。 乃至 一念 生淨信 等者 。 言 證 信 者 。 如經 何以故 。 是諸眾生 無 復 我 相 人 相 眾生 相 壽 者 相 。 無 法 相 亦無 非法 相 等 。 六 為 成就 自利利他 故 。 言 自利 者 。 如經 須菩提 菩薩 應 離 一切 相 發 阿耨多羅 三藐三 菩提 心 。 乃至 佛說 菩薩 心 不應住 色 布施 等 。 言 利他 者 。 如經 須菩提 菩薩 為 利益 一切眾生 應 如是 布施 。 乃至 如來 說 一切眾生 即 非 眾生 等 。 七 為 轉 滅 輕重 業 故 。 如經 須菩提 若 善男子 善女人 。 受持讀誦 此 經 。 若為 人 輕賤 。 是人 先世罪業 。 應 墮惡道 。 以 今 世人 輕賤 故 。 先世罪業 則為 消滅 。 當得 阿耨多羅 三藐三 菩提 。 八 為 解脫 見 修惑 故 。 如經 我於爾時 無 我 相 無人 相 眾生 相 壽 者 相 。 乃至 我於往昔 節節支解 時 。 若有 我 相 人 相 眾生 相 壽 者 相 應生 瞋恨 等 。 九 為 顯示 福慧 因 故 。 如經 善男子 善女人 。 以 滿 恒河沙 等 世界 七寶 布施 。 若復有人 知 一切 法 無 我 得 成 於 忍 。 此 菩薩 勝 前 菩薩 所得功德 。 解云 。 知 一切 法 無 我 得 成 於 忍 者 。 即是 智 度 名為 慧 因 顯 法 身 故 。 此 菩薩 勝 前 菩薩 所得功德 者 。 即是 五 度 名為 福 因生 報 化 故 。 十 為 發明 真應 果 故 。 如經 若 有人言 如來 若來若去 若坐若臥 。 是人 不解 我 所說 義 。 何以故 。 如來 者 無所從來 亦無所去 故 名 如來 。 解云 。 若來若去 等 相 明 應 身 果 。 亦無所去 等 明 真身 也 。


第二 定 經 宗 旨 者 。 此 經 上 明 智慧 。 即 以般若 為宗 。 然 般 若 不同 有 其 三 異 。 一實 相 。 二 觀 照 。 三 文字 。 如是 三種 義 該 諸慧 。 實相 顯 般若之 境 。 觀 照 彰 般若之 體 。 文字 即 般若之 詮 。 無 詮 不可以 會 旨 故 。 文字 得 智慧 之名 。 無 境 不可以 標 真 故 。 實相 同 般若之 位 。 是 知 相 從 而 說 慧 包 文 理 。 剋 實 而言 宗 唯 觀 照 。 觀 照 即 此 經 之義 。 金剛 有 斷 割 之功 法 喻 相 明 宗 斯 在 矣 。 然 觀照般若 依 莊嚴 論 以 六 義 釋 。 一 以慧 為性 。 以能 正 擇 諸法 故 。 二 以 定 為因 。 依 定 生 故 。 三 以 解脫 為果 。 於 染污 法 得 解脫 故 。 四 以 命 說 為業 。 菩薩 以 智慧 為 命 。 以 正說 為業 故 。 五 以 上 首 為 相 應 。 於 一切 法 為上首 故 。 六 以 三種 為 品 。 謂 世間 出 世間 大 出 世間 故 。


第三 明 處 會 者 。 依 大 般若經 總 有 四 處 十六 會 說 。 言 四 處 者 。 一在 王舍城 鷲峯山 中 。 二 在 室羅筏 城 給孤獨園 。 三 在 他化自在 天 摩尼寶 藏 殿 。 四 在 王舍城 竹林 園 白鷺 池 側 。 言 十六 會 者 。 具 如彼 說 。 問 。 此 經 四 處 之中 當 何處 說 。 十六 會 中 於 何 會 說 。 答 。 四 處 之中 當在 給孤獨園 說 。 十六 會 中 第九 說 也 。


第四 敘 翻譯 者 。 此 經 前 後 凡 經 六 譯 。 第一 後 秦 時 鳩摩 羅什法師 於長安譯 。 文 云 舍衛國 。 第二 後 魏 時 三藏法師 菩提 流 支 於洛陽譯 。 文 云 婆伽婆 。 并 譯 天 親 菩薩 論 三卷 金剛 仙 記 十卷 。 第三 陳 梁 間 真諦三藏 於廣州譯 。 文 云 祇 樹林 。 并 出 本 記 四卷 。 第四 隋 大 業 中 笈多 三藏 所譯 金剛 能斷 。 并 譯 無著 論 兩卷 。 第五 大唐三藏 玄奘法師 所譯 名 能斷 金剛 。 又 有 日照三藏 功德 施 論 兩卷 。 第六 周 義淨三藏 所譯 。 文 云 佛 薄伽梵 在 名稱 大 城 。 并 重 譯 天親論 三卷 。 如上 諸 本 大 況 相 同 。 於中 文 質 遂 成 廣略 故 。 使 讀 持 之 者 偏 仰 秦 經 。 義 學 之徒 多 從 魏 本 。 今 所 釋 之 者 。 即 當 羅什法師 所譯 秦 本 經 也 。


第五 正 釋 文 義 者 。 於中有二 。 一 釋 經 題 目 。 二 科 文 解義 。 初 釋 題 目 者 。 經 金剛 者 舉 能 喻 之 寶 也 。 金 中 之剛 故 名 金剛 。 此 寶 殊勝 體 類 眾多 。 今 略 取 其 堅利 二 義 。 堅 即就 體 利 即就 用 。 體 堅 故 物 不能 壞 。 用 利 故 能 摧 萬物 。 般若者 即 所 喻 法 也 。 梵音 般 若 。 此 名淨 慧 。 亦云 無相 智 。 以 三種 智 即 名 慧 。 如是 智慧 同 彼 金剛 。 波羅 者 梵語 。 此 翻 云 岸 。 岸 有二種 。 一 此岸 。 二 彼岸 。 蜜多 者 梵語 。 此 云 能 到 。 亦云 能 離 。 即 以 三界 生死 為 此岸 。 菩提 涅槃 為 彼岸 。 二障 煩惱 為 中 流 妙 用 般 若為 船筏 故 。 發心 者 乘 妙 用 船 捨 生死 岸 。 度 煩惱 海 登 涅槃 山 。 是故 名為 波羅蜜 也 。 經 者 以 貫穿攝持 所 義 。 即 貫 穿 所 應 說 義 攝 持 所化眾生 。 上 之 七 字 所詮 。 下 之 一字 能詮 。 能詮所詮 及 法 喻 等 。 是故 題 曰 金剛般若 波羅蜜 經 。 已 上 釋 題 目 訖 。 自此已下 科 斷 經 文 。


經 。 如是我聞 一時佛在 舍衛國 祇 樹 給孤獨園 與 大 比丘 眾 千 二百五十 人 俱 　 依 道安法師 經 無 大小 例 開 三分 。 謂 序正流通 。 今 判 此 經 亦為 三分 。 初 名 序 分 。 時 長老 須菩提 下 至 應 作 如是 觀 。 即 正宗 分 。 後 佛說 此 經 已 下 至 信受奉行 。 是 流通 分 。 就 初 序 分 中 復 分為二 。 初 名 證信序 分 。 後 爾時世尊 下 名 發起 序 。 前 證信序 中 。 依 真諦三藏 般 若 記 中 開 為 七 事 。 一 如是 者 標 所聞 法 。 阿難 云 佛 所說 經 如 於 諸法 故 名為 如 如 。 諸法 言 契理 非 謬 稱之為 是 。 二 我 者 辨 能 聞 人 。 傳 法 弟子 阿難 比丘 五蘊假者 稱之為 我 。 三 聞 者 即 親 承 音 言 。 謂 耳 根 發 識 聽 受 曰 聞 。 四 一時 者 明 所聞 法 善 合 時 機 。 謂 說者聽者 共相 會 遇 非前非後 名曰 一時 。 五 佛 者 彰 能說 師 。 梵音 佛陀 。 此名 覺 者 。 具 真俗 智 自他 覺 滿 故 名為 佛 。 六 在 舍衛國 等者 。 顯 說 有 處 也 。 遊化 所居 目之為 在 。 舍衛國 者 此 云 聞 物 也 。 祇 樹 者 謂 祇陀 太子 所施 樹 也 。 此云戰勝 。 即 波斯匿王 之 太子 也 。 給孤獨園 者 。 須達長者 所 買 園 也 。 此 云 善施 。 其人 內 慈 外 富 。 賑 貧 恤 寡 鄉 人 美 之 號 給孤獨 也 。 須達 布 金 買 園 。 祇陀 施 樹 共 立 精舍 故 。 於 此 處 雙 舉 二人 之名 。 以 辨 伽藍 之 目 矣 。 故 曰 祇陀 樹 給孤獨園 也 。 七 與 大 比丘 眾等 者 。 明 非 獨 聞 也 。 與 者 共 也 大 也 勝 也 。 此 諸 比丘 皆是 大 阿羅漢 。 勝 前 有 學 故 名為 大 。 言 比丘 者 此 云 乞士 。 清淨 活 命 故 。 眾者 四人已上 和合 名 眾 。 千 二百五十 人 俱 者 。 智度論云 。 優樓頻螺 迦葉 并 門 徒 五百 人 。 伽耶迦葉 那提迦葉 并 門 徒 各 二百五十 人 。 舍利弗 目犍連 并 門 徒 共 二百五十 人 。 此等 多 是 應 化 聲聞 。 常 隨逐 佛 。 是故 經 中 往往 別 列 。 俱 者 同處同時 之義 。 即是 阿難 或 是 如來 。 與 諸 比丘 及 四部眾 同 在 給孤獨園 時 也 。


經 。 爾時世尊 食 時 著衣持鉢 入 舍衛國 大 城 乞食 於 其 城 中 次第乞已 還至本處 　 自 下 明 第三 發起 序 也 。 發起 之義 多種 不同 。 廣 如 諸經 。 而 今 此 經 偏 明 智慧 故 。 以 戒 定 而 為 發起 。 發起 序 中 文分為三 。 初 示 以 戒 化 明 三昧 有 因 。 後 示 以 定 攝 明 智慧 為果 。 此文初也 。 文中 有 七 句 。 第一 爾時世尊 者 明 化 主 也 。 成實論 云 。 具上九號 故 曰 世尊 。 食 時 者 第二 明 化 晨 也 。 寅卯 所 營 未辨 巳午 飯食 已 終 辰 時 行 乞 故 曰 食 時 。 著衣持鉢 者 。 第三 明 化儀 也 。 言 著 衣 者 入王宮 聚落 僧伽梨 等 是 也 。 亦云 降伏 外道 衣 。 持 鉢 者 即持 菩提 樹 下 四天王 所 獻 石 鉢 。 如是 四 鉢 佛神力 故 。 按 之 為 一名 應量 器 。 世尊 為 破 裸形外道 故 。 所以 著 衣 。 為 破 手 捧 食 故 。 所以 持 鉢 。 入 舍衛大城 者 。 第四 明 化 處 也 。 准 西域 記 。 園 在 城南 五 六 里 。 今 自 外 適 內 名之為 入 。 智度論云 。 此 城 縱 廣 十二由旬 。 居家 九億 故 名為 大 。 乞食 者 第五 明 化 事 也 。 依 轉女身 經云 。 如來 化 身 全 段 金剛 無 生熟二藏 。 今 示 有 乞食 者 。 有 眾多 利益 生 彼 福田 也 。 如 大 迦葉 捨富從貧 益 貧 不益 富 。 須菩提 捨貧從富 益 富 不益 貧 。 佛 等 利益 故 次第行 乞 也 。 還至本處 者 第七 明 化 終 也 。 如來 食 處 有 二 。 一者 受 請 在 白衣家 。 二者 不受 乞食 事 訖 還 所 住 。 今 却 至 祇園 義 當 第二 。 總 以 知足 故 乞 不 過量 故 知 時 故 還至本處 也 。


經 。 飯食 訖 收 衣鉢 者 。 第二 示 以 定 攝 明 智慧 為果 也 。 文中有三 。 一 併 資緣 。 二 清淨 業 。 三 正明 入定 。 此文初也 。 外 化 必 資 於 衣鉢 故 。 先明 著 持 衣 內 靜 要 併 於 資緣 故 今 收 置 。


經 。 洗足 已 者 。 第二 清身 業 也 。 仙 記 云 。 如來 行 時 地 神化 花 以 承 其足 。 離地四指 為 眾生 故 。 途 行 示 污 足 故 。 教 入定 示 清身 業 也 。


經 。 敷座而坐 者 。 第三 正明 入定 方便 。 先 敷座 具 。 即 尼師檀 此 云 敷 具 也 。 言 而坐 者 正明 入定 也 。 已 上 明 序 分 訖 。


經 。 時 長老 須菩提 在大眾中 即從座起 偏袒右肩 右膝著地 合掌恭敬 　 自下第二 明 正宗 分 也 。 此中 人 多 麁 判 分為二 周 。 初明 地 前 。 後 第二 云何 下 明 其地 上 。 今 詳 文 理 將 為 不 然 斷 疑 中 論 自 釋 云 。 自此已下 明 一切 修多羅 示現 斷 生 疑 心 。 既 云 一切 明知 非別 。 今就 正宗 之中 文 分為四 。 一 善現 申 請 。 二 如來 讚 許 。 三 善現 樂 聞 。 四 如來 正 答 。 此文初也 。 文 復有 三 。 一標 列 請 人 。 二 讚 佛 化 德 。 三 正 宣 請 詞 。 此文初也 。 所言 時 者 問 法 時 也 。 言 長老 者 是 尊 之 稱 也 。 謂 有 長者 老年 之德 。 言 須菩提 者 請 法 人 也 。 須菩提 聲 含 三 義 。 謂 生 時 室 空 現 空 善 相 父母 問 師 唯善唯吉 故 名 善吉 。 亦云 善現 。 亦曰 空 生 。 隨 舉 無失 。 在大眾中 。 即從座起 者 。 問 法 之義 也 。 偏袒右肩 者 。 敬 師 之相 也 。 右膝著地 者 。 發 問 之 端 也 。 合掌恭敬 者 。 斂 容 專念 也 。


經 。 而白佛言 希有 世尊 　 第二 嘆 佛 化 德 也 。 文中有二 。 一總 嘆 。 二別 嘆 。 此 文 總 也 。 十住婆沙 論云 。 一者 現 通 希有 。 二者 逆 說 彼 心 希有 。 三者 教 化 希有 。 今言 希有 者 。 即 當 第三 教 化 希有 也 。 言 世尊 者 。 第十 號 也 。


經 。 如來 善 護念 諸 菩薩 善 付囑 諸 菩薩 者 。 第二 別 嘆 德 也 。 言 如來 舉 佛 第一 號 也 。 如 者 所證 之法 。 來 者 能 證 之 智 。 智 證 真 如來 成正覺 故 曰 如來 。 言 善 護念 諸 菩薩 者 。 根熟 菩薩 。 佛 自 護念 令 成就 佛 功德 法 同 佛 自利 行 。 及 化眾生 法 同 佛 利他 行 。 言 付囑 者 。 根 未熟 菩薩 佛 將 付 與 根熟 菩薩 囑 令 教 受 令 於 已 得 大乘 不退 未得 大乘 進 修 也 。 種性 已 去 菩薩 名為 根熟 。 種性 已 前 菩薩 名 根 未熟 也 。


經 。 世尊 善男子 善女人 發 阿耨多羅 三藐三 菩提 心 應 云何 住 云何 降伏 其心 　 第三 正 宣 請 詞 也 。 言 世尊 者 標 能 答 人 也 。 善男子 善女人 者 。 明 所為 人 也 。 具 信 等 根 名為 善 也 。 發 阿耨多羅 三藐三 菩提 心 者 。 標 所起 心 也 。 阿之言無 。 耨多羅 者 上 。 三名 正 。 藐名 遍 。 後 三名 知 。 菩提 名 覺 。 總 曰 無 上 正遍知 覺 。 正 是 如理 智 。 遍 是 如量智 。 知 是 無分別智 。 覺 是 後得智 。 如理 智 緣 真 故 言 正 。 如量智 緣 俗 故 言 遍 。 無分別智 斷 二 無知 故 言 知 。 後得智 出 過 眼 夢 之 表 故 言 覺 。 此 之 四智 即 佛果 正 體 。 若人 發心 遠 求 此 果 名 發菩提心 也 。 應 云何 住 云何 降伏 其心 者 。 明 所 請 行 也 。 准 魏 本 經 及 無著天親 等 論 。 合有 三 問 。 今 闕 第二 修行 問 也 。 言 應 云何 住 者 。 問 發趣大乘 菩薩 。 於 一切 時 住 何等 心 。 次 問 云何修行 者 。 問 發趣大乘 菩薩 。 於 一切 時 修 何等 行 。 後 問 云何 降伏 者 。 問 發趣大乘 菩薩 。 於 一切 時 降伏 何 想 。


經 。 佛言 善哉善哉 須菩提 如汝所說 如來 善 護念 諸 菩薩 善 付囑 諸 菩薩 　 自下第三 明 如來 讚 許 也 。 於中有三 。 一 讚 述 。 二 勅 聽 。 三 許 說 。 此文初也 。 言 善哉善哉 者 。 讚 之 極 也 。 所以 重 讚 者 。 以 須菩提 讚 問 兩 所 契 故 。 一 契 所化 者 心 。 二 契 能化 者 德 。 如汝所說 等 述 也 。


經 。 汝今諦聽 　 第二 勅 聽 也 。 諦 謂 審實 。 欲 令 須菩提 以 實 信 深慧 。 樂 聞 觀察 故 言 諦聽 。


經 。 當為汝說 善男子 善女人 發 阿耨多羅 三藐三 菩提 心 應 如是 住 如是 降伏 其心 　 第三 許 說 也 。 以 將 說 故 名之為 當 。 言 應 如是 住 如是 降伏 其心 者 。 謂 如來 許可 說 也 。 謂 隨 二 問 我 當 分別 教 示 。 令 汝等 如是 住 如是 修行 如是 降伏 其心 也 。


經 。 唯然世尊 願樂欲聞 　 第三 善現 樂 聞 也 。 既 承 印 述 又 蒙 勅 聽 。 一心 渴仰 故 曰 樂 聞 。


經 。 佛告 須菩提 諸 菩薩 摩訶薩 應 如是 降伏 其心 　 自 下 第四 如來 正 答 也 。 於中有二 。 初 答 問 。 後 可 以 身 相 下 斷 疑 。 前中有三 。 第一 答 前 云何 住 問 。 第二 復次 須菩提 菩薩 於法 下 。 答 前 所 闕 云何修行 問 。 第三 須菩提 菩薩 應 如是 布施 下 。 答 前 云何 降伏 其心 問 。 此 文 第一 答 前 住 問 也 。 准 魏 本 經 。 此中 云何菩薩 生 如是 心 。 此 本 云 降伏 者 。 准 梵本 但 能生 能 度眾生 之 心 。 即 有 降伏 不 度眾生 之義 故 。 此就 降伏 義 譯 也 。 文中有二 。 初 總 令 降伏 示 起 廣大 等 四 心 。 後別 教 生 四 心 行 相 。 此文初也 。 言 菩薩 者 。 菩 謂 菩提 。 即 所求 佛果 。 薩 謂 薩埵 。 即 所化眾生 。 良以 此人 有 智 故 能 上 求 佛果 。 有悲 故 能 下 化眾生 。 菩下去提 。 薩下去埵 故 云 菩薩 。 應 如是 降伏 其心 者 。 謂 降伏 凡夫二乘 不 度眾生 心 也 。 即是 生 起 菩薩 度眾生 心 也 。


經 。 所有 一切眾生 之類 者 。 第二 別 教 生 起 四 心 行 相 也 。 文別有四 。 一明 廣大 心 。 二明 第一 心 。 三明 常 心 。 四明 不 顛倒 心 。 就 廣大 心 中 文別有二 。 初 總 舉 後別 顯 。 此 總 舉 也 。 言 廣大 者 。 即是 約 境 以 顯 心 也 。 由 境 寬 遍 心 名 廣大 。 言 所有 一切眾生 之類 者 。 總 舉 四生 三界 等 所有眾生 也 。 故 無著 論云 。 此 總相 說 也 。 言 眾生 者 。 智度論云 。 五 蔭 和合 中 生 名 眾生 也 。


經 。 若 卵生 若 胎生 若 濕生 若 化生 　 後 文 顯 也 。 依 無著 論 分為三 攝 。 一 受生 攝 。 二 依止 攝 。 三 境界 攝 。 此 即 第一 受生 攝 也 。 受生 不同 有 其 四種 。 依 殼 而生 曰 卵 。 含藏 而出 曰 胎 。 假 潤 而 興 稱 濕 。 無而忽有 名 化 。 如是 四種 稱 一切眾生 盡 。 是故菩薩 總 之 為 願 。


經 。 若有 色 若 無 色 　 第二 稱 依止 是 身 也 。 若有 色 者 。 謂 欲色二界 有 色 身 故 。 若 無 色 者 。 謂 上 四 空 眾生 無 形色 故 。 此 二 亦攝 一切眾生 。 是故菩薩 總 令 眾生 出離 三界 也 。


經 。 若有 想 若 無 想 若 非有 想 若 非 無 想 　 第三 境界 稱 也 。 想 是 能 取 境 。 是 所 取 就 想 明 境 故 。 云 境界 攝 也 。 若有 想 者 。 謂 無所有處 已 下 眾生 除 無 想 一 天 。 餘 皆有 麁 想 取 麁 境界 故 。 若 無 想 者 。 謂 四禪 中 無 想 一 天 都 無 想 心 取 境界 故 。 若 非有 想 若 非 無 想 者 。 謂 有 頂 一地 無 麁 想 故 名 非有 想 故 名 非 無 想 。 此中 言 若 非有 想 若 非 無 想 者 。 賸 一 若 字 若 存 下 若 字 即 非 一地 。 此 三 亦攝 一切眾生 盡 。


經 。 我 皆 令 入 無 餘 涅槃 而 滅 度 之 　 第二 明 第一 心 也 。 謂 令 眾生 得 大 涅槃 第一 樂 故 。 然 彼 菩薩 所起 如上 廣大 願 者 定 也 。 為 與 眾生 究竟 常 樂 名 第一 心 。 我 皆 令 入 者 舉 菩薩 之 大慈 也 。 無 餘 涅槃 者 。 明 所 得 之 圓寂 也 。 永盡 三 火 名之為 滅 。 高 昇 彼岸 目之為 度 。 以 斯 證 入 名 滅 度 之 。 言 無 餘 涅槃 者 。 離 二 生死 故 名 無 餘 也 。


經 。 如是 滅 度 無量無數 無邊眾生 實 無 眾生 得 滅 度 者 　 第三 明 心 常 也 。 然 此 菩薩 遠離 分別 見 成就 同 體 悲 。 此 悲 所成 由 智 所立 智 通 一 想 。 悲 即 無二 即 無疲厭 。 通 一 想 故 常 自 涅槃 。 是故 論云 。 菩薩 取 一切眾生 由 如 己身 。 以此義故 。 菩薩 自滅 度 無異 眾生 滅 度 也 。


經 。 何以故 者 。 第四 明 不 顛倒 心 也 。 文中有二 。 初 徵 起 。 後 釋 成 。 此文初也 。 徵 之 意 者 。 菩薩 設 見 眾生 。 是 己 所度 有何過 耶 。


經 。 須菩提 若 菩薩 有 我 相 人 相 眾生 相 壽 者 相 即 非 菩薩 　 後 文 釋 成 也 。 今 泛 明 顛倒 有其三種 。 一見 倒 。 二 想 倒 。 三 心 倒 。 此中 離 想 倒 故 名為 不 顛倒 。 如是 想 倒 依 身 見 起 。 是故菩薩 起 如是 想 失 菩薩 名 。 若 翻 於 此 即 順 正慧 不起 如是 名 不 顛倒 心 也 。


經 。 復次 須菩提 菩薩 於法 應 無所住 行 於 布施 　 自下第二 答 前 所 闕 云何修行 也 。 文中有三 。 一教 菩薩 不著 自身 修行 。 二 教 菩薩 不住 報恩 修行 。 三教 菩薩 不住 果報 修行 。 此中 闕 初 段 文 也 。 所以 答 修行 問 。 先明 布施 者 。 以 菩薩 萬行 六度 為 願 源 。 波羅蜜 中 檀 義 通 攝 。 是故 舉 斯 一 號 該 彼 六門 。 即 檀波羅蜜 名 資生 施 。 尸波羅蜜 羼提 波羅蜜 名 無畏 施 。 謂 持戒 忍辱 施 人 無畏 故 。 毘 離 耶 禪那 般若等 名為 法 施 。 由 精進 故 說 不 疲惓 。 由 禪定 故 能知 物 心 。 由 智慧 故 能 如實 說 也 。 言 於法 應 無所住 行 於 布施 者 。 不著 果報 恩 修行 也 。 不應 求 彼 供養恭敬 讚嘆 等 報 也 。


經 。 所謂 不住 色 布施 不住 聲 香味觸 法 布施 　 第三 明 不住 果報 修行 也 。 謂 不求 未來 人 天 等 果 。 此 果 酬 因 故 名 果報 。 即 六塵 等 是 當 果 體 為 此 行 施 名 著 果報 。 菩薩 遠離 名 不住 色 等 。


經 。 須菩提 菩薩 應 如是 布施 不住 於 相 　 第三 答 降伏 心 問 也 。 准 魏 經云 。 不住 於 相 想 。 此中 略 想 字 文中 有 六 。 一標 二 徵 三 釋 四 喻 五合 六 勸 。 此文初也 。 若起 相 想 二 取 未 亡 。 欲求 真空 還 成 有漏 。 是故菩薩 除 滅 妄想 清淨 三輪 故 。 於 施 門 更 彰 降伏 。 言 不 於 相 想 者 。 謂 不見 施 物 受 者 及 施 者 故 。


經 。 何以故 者 。 第二 明 徵 起 也 。 此 之 徵 意 。 謂 拂 疑 心 。 所以然者 。 凡 施 等 福 從心想生 。 想 既 不存 福 憑 何 起 。


經 。 若 菩薩 不住 相 布施 其 福德 不可思量 　 第三 釋 也 。 住 相 有漏 果報 有邊 不住 無漏 故 。 福 聚 無量 也 。


經 。 須菩提 於意云何 東方 虛空 可 思量 不 　 第四 喻 也 。 喻 中 有 二 。 一 略 舉 東方 。 二 廣引 九 方 。 就 初 喻 中 文 復有 二 。 一 如來 問 。 二 善現 問 答 。 此即問也 。 虛空界 非 十方 。 方是 不相應 行 法 色 上 假立 。 今 以 方 辨 空 故 。 名 東方 虛空 耳 。


經 。 不也 世尊 　 第二 善現 答 也 。 不 者 非 義 也 。 者 助 詞 。 虛空 無邊 故 非 思量 矣 。


經 。 須菩提 南西北方 四維上下 虛空 可 思量 不 　 第二 廣引 九 方 也 。 文 復有 二 。 名義 如上 。 此 即 第一 如來 問 也 。 言 四 維 者 不 正 之義 也 。


經 。 不也 世尊 　 第二 善現 答 也 。


經 。 須菩提 菩薩 無住 相 布施 福德 亦復如是 不可思量 　 第五 合 也 。 謂 無住 施 福 如 十方虛空 不可思量 也 。


經 。 須菩提 菩薩 但 應 如所 教 住 　 第六 勸 也 。 此中 勸 意 義 合 六度 准知 萬行 例 亦應 然 。


經 。 須菩提 於意云何 可 以 身 相 見 如來 不 　 自 下 大 文 第二 明 斷 疑 也 。 准 下 論云 疑 有 總別 。 總 即 二十七 段 。 別 有 三 十二 疑 。 論 雖 不 敘 而 無別 目 。 今 取 論 意 略 為 立 名 。 此 即 第一 名 不住 為 佛 疑 也 。 論敘疑云 。 若 不住 於法 行 於 布施 。 云何為 佛 菩提 行 於 布施 。 為斷此疑 經 文 有 六 。 一問二答 三 徵 四 釋 五 述 六 成 。 此 即 第一 問 也 。 謂 可 以 得 生住異滅 三種 有 為 色 身 之相 得 見 真法 身 以 不 。


經 。 不也 世尊 不可以 身 相 得 見 如來 　 第二 答 也 。 為 防 疑 者 。 妄起 分別 執 有 為 相 言 見 法 身 。 是故 答 中 總 言 不可 。


經 。 何以故 　 第三 徵 也 。 現 見 如來 王 宮 生 雙林 滅 八 十年 住 世 三十二相 成 身 。 何故 言 不可以 身 相 見 也 。


經 。 如來 所說 身 相 即 非 身 相 　 第四 釋 也 。 身 相 是 妄 相 法 身 名 實相 。 妄 相 非法 身 名 相 即 非 相 。


經 。 佛告 須菩提 凡所 有 相 皆是 虛妄 者 。 第五 述 也 。 有 相 虛誑 而 不 稱 真 故 。 言 凡所 有 相 皆是 虛妄 。


經 。 若見 諸相 非 相 即 見 如來 　 第六 成 也 。 若見 有 為 虛妄 之相 。 非是 無為 真實 之相 。 即是 了悟 法 身 名為 見 佛 。 故 言 即 見 如來 。


經 。 須菩提 白 佛言 世尊 頗有 眾生 得 聞 如是 言 說 章句 生 實 信 不 　 自 下 斷 第三 疑 。 此名 因果 難 信 疑 。 論敘疑云 。 向 依 波羅蜜 說 不住 行 。 於 布施 說 因 深 義 。 向 依 如來 非有 為體 說 果 深 義 。 若 爾 未來 惡 世人 不生 信 心 。 云何 不空 說 耶 。 為斷此疑 經 文有二 。 一 須菩提 疑 問 。 二 如來 正 答 。 此初問也 。 言 頗 者 能 也 。 如是 深 經 現在 正法 有 能 信 者 。 未來 惡 世人 能生 實 信 也 耶 。


經 。 佛告 須菩提 莫 作是說 　 第二 如來 正 答 也 。 文中有二 。 先 呵 後 教 。 此 初 呵 也 。 所以 呵 者 止 其 疑 耳 。


經 。 如來滅後 後 五 百歲 　 後 文 教 也 。 文 復有 二 。 初 總 教 後別 教 。 總 中 有 三 。 一明 信 時 。 二明 信 德 。 三明 信 相 。 此 初明 信 時 也 。 准 大 集 經說 五種 堅固 。 初 五 百年 解脫 堅固 。 次 五 百年 禪定 堅固 。 次 五 百年 多聞 堅固 。 次 五 百年 福德 堅固 。 次 五 百年 鬪諍 堅固 。 今言 後 五 百歲 者 。 即 當 第五 五 百年 也 。 於 此 惡 世 時 有 能生 信 者 也 。


經 。 持戒 修福 者 　 第二 明 信 德 也 。 准 魏 本 經 加 其 智慧 此 本 略 也 。 言 持戒 者 謂 息 滅 諸惡 。 福德 者 謂 修 諸 三昧 。 智慧 者 謂 隨順 二 空 。 要 當 具 此 三學 。 方 能生 其實 信 。 問 。 前 之 五 度 總名 福德 。 焉 知 此 義 偏 受 定 門 。 答 。 通而論之 即 該 前 五 。 剋 取 殊勝 定 學 偏 優 。 以 定 善 中 能 集 福德 。 引諸 神通 安樂 事 故 。


經 。 於 此 章句 能生 信 心 以 此 為實 者 。 第三 明 信 相 也 。 於 此 章句 者 。 謂 因果 深 教 也 。 能生 信 心 者 。 謂 德 備 人 也 。 以 此 為實 者 。 正明 信 相 也 。 信 既 備 矣 。 說 豈 徒 然 。


經 。 當知是人 不 於 一 佛 二 佛 三 四 五 佛 而 種善根 已 於 無量百千 萬 佛 所 種諸善根 者 。 後 文 別 教 也 。 於中有二 。 初明 修福 。 後明 修智 。 此文初也 。 於中有四 。 一明 信 因 。 二明 信 體 。 三明 信 緣 。 四明 集 果 。 此 即 第一 信 因 也 。 言 不 於 一 佛 二 佛 三 四 五 佛 者 。 明 其 不 少 簡 異 初 心 。 已 於 無量 千 萬 佛 所 者 。 彰 其 已 多 記 明 根熟 　 種諸善根 者 。 謂 於 佛 田 燒香散花 稱 名 讚德 。 種 無貪 等 三種 善根 也 。


經 。 聞 是 章句 乃至 由 一念 生淨信 者 。 第二 明 信 體 也 。 乃至 一念 生淨信 者 。 一念 即 一剎那 心淨 意 樂 也 。 信 以 心淨 為性 故 言 淨 信 矣 。


經 。 須菩提 如來 悉知悉見 是諸眾生 　 第三 明 信 緣 也 。 為 佛 知 見 故 信 心 不退 。 問 。 知 見 二種 有 何別 耶 。 答 。 肉 眼 是 見 而 非 知 。 比智 是 知 而 非 見 。 願 智 亦知 亦見 。 異 肉 眼 故 言 知 。 異 比智 故 言 見 。 故 曰 悉知悉見 。 由 佛 知 見 故 。 若有 人 欲得 供養恭敬 。 自 嘆 已 有 持戒 等 功德 。 彼人 不能 說 是人 自知 故 。


經 。 得 如是 無量 福德 　 第四 明 信 果 也 。 信 雖 一念 福 即 無量 。 莊嚴 論云 。 謂 有 智 人 。 於 大乘 勝 法 而生 大 信 得 三種 果 。 一得 大 勝 果 信 增長 故 。 二 得 大 福 果 福 增長 故 。 三 得 大 菩提 果 功德 無 等 及 佛 大 體 故 。


經 。 何以故 　 自 下 後 文 明 修智 也 。 文中有三 。 初正釋 次 重 成 後 辨 別 異 。 初中復二 。 先徵後釋 。 此 文 徵 也 。 徵 之 意 者 。 修習 成 福 已 生淨信 。 復說 修智 有何意耶 。


經 。 是諸眾生 無 復 我 相 人 相 眾生 相 壽 者 相 　 後 文 釋 也 。 此 復有 二 。 先 釋 離 我 相 。 後 釋 離 法 相 。 此文初也 。 問 。 我等 四相 通 名 我 執 。 有何差別 建立 四名 。 答 。 不 觀 三 世 差別 之 異 。 總 執 為 我 名為 我 相 。 計 現在 蘊 有續 。 前 義 名 眾生 相 。 計 現在 蘊 。 一期 住 因 名 壽 者 相 。 計 現在 蘊 趣 。 後 六通 名 為人 相 。 由斯 差別 故 名 四種 。


經 。 無 法 相 亦無 非法 相 　 後 文 別 釋 離 法 相 也 。 准 魏 經 有 四句 。 此中 但 有 兩句 。 無 法 相 者 離 增益 過 。 亦無 非法 相 者 離 損減 執 。


經 。 何以故 　 自下第二 重 成 也 。 文中有二 。 先徵後釋 。 此 初 徵 也 。 徵 之 意 者 。 先 離 我 相 已 成 證淨 。 更 離 法 相 其故何耶 。


經 。 是諸眾生 若 心 取 相 即為 著 我 人 眾生 壽 者 　 後 文 釋 也 。 文 復有 二 。 先總後別 。 此文初也 。 通 舉 有 無二 執 故 言 總 也 。 夫 法 執 為因 我 執 為果 。 不斷 法 執 我 執 還 生 故 。 云 若 心 取 相 。 取 有 無二 種 相 也 。 即為 著 我 人 等者 。 我 執 因 之 而起 。


經 。 若取法相 即 著 我 人 眾生 壽 者 　 後別 釋 也 。 於中有二 。 一明 離 我 相 。 二明 離 法 相 。 此文初也 。 若取法相 者 。 謂 妄執 諸法 實 有 體 故 。 即為 著 我 人 等者 。 法 執 為因 我 執 還 生 也 。


經 。 何以故 　 第二 釋 無 法 相 也 。 文中有二 。 先徵後釋 。 此 初 徵 也 。 前 離 法 相 已 我 執 不生 。 更 離 非法 相 其故何耶 。


經 。 若 取 非法 相 即 著 我 人 眾生 壽 者 　 後 文 釋 也 。 雖 離 法 相 不起 我 執 。 若 取 非法 相 還 成 法 執 。 法 執 為因 人 執 還 生 故 。 云 若 取 非法 相 。 即 著 我 人 眾生 壽 者 。


經 。 是故 不應 取 法 不應 取 非法 　 後 文 辨 異 也 。 文中有二 。 初 正 簡 後 引證 。 此文初也 。 此中 文 意 欲明 證 信 。 離 法 非法 不同 向 前 所說 此 信 。 不應 取 法 者 。 不應 如 聲 取 法 也 。 不應 取 非法 者 。 隨順 第一 義 智 正說 如是 取 也 。


經 。 以是義故 如來 常 說 汝等比丘 知 我 說 法 。 如 筏 喻 者 法尚應捨 何況非法 　 後 文 引證 也 。 得 旨 忘 詮 法尚應捨 。 憑 詮 會 旨 。 何況 取 為 非法 。 此 意 明 證 信 。 於 言 教 上 不得 作 有 無 信 也 。


經 。 須菩提 於意云何 如來 得 阿耨多羅 三藐三 菩提 耶 如來 有 所說 法 耶 　 自 下 斷 第三 疑 也 。 此名 化 佛 證 說 疑 。 論敘疑云 。 向 說 不可以 身 相 成就 得 見 如來 。 何以故 如來 非有 為 相 得 名 故 。 若 如是 云何 釋迦牟尼 佛 得 阿耨多羅 三藐三 菩提 說 名為 佛 。 云何為 人 說 法 。 為斷此疑 經 文有二 。 一問 答 斷 疑 。 二 校量顯勝 。 前 中 有 六 。 一問二答 三 徵 四 釋 五 重 徵 六 重 釋 。 此初問也 。 汝 意 可 謂 。 化 身 如來 所 得 菩提 是 真 得 耶 說 四諦 法 是 真 說 耶 。


經 。 須菩提 言 如我解佛 所說 義 無有 定 法 名 阿耨多羅 三藐三 菩提 亦 無有 定 法 如來 可 說 　 第二 答 也 。 言 如來 者 。 三 身 之中 是 化 身 也 。 此 佛 於 金剛 座 上 示 得 菩提 。 不 依法 空 非 真證 故 。 鹿野苑中 十二 行 相 現 轉法輪 。 但 說 小乘 非真 說 故 。 由斯 善現 答 此 二 相 無有 定 法 名 為證 說 矣 。


經 。 何以故 　 第三 徵 也 。 豈得 如來 都 不說 耶 。 是故 論云 。 有 人 謗 言 如來 一向 不說 法 故 。


經 。 如來 所說 法 皆 不可取 不可說 非法 非 非法 　 第四 釋 也 。 此中 但 說 言 化 說 非真 非 謂 都 無 言 說 。 是故經言 。 如來 所說 法 皆 不可取 不可說 也 。 聽 者 不可 作 有 無相 取 說 者 不可 作 有 無相 說 。 何以故 。 非法 非 非法 故 。 言 非法 者 妄 法 無體 故 。 非 非法 者 真 如實 有 故 。


經 。 所以者何 　 第五 重 徵 也 。 何故 但 言 如來 所說 法 耶 。 不言 如來 所證 法 耶 。


經 。 一切賢聖 皆 以 無為 法 而有 差別 　 第六 重 釋 也 。 一切 聖人 皆 證 真如 無為 。 為 此 立 三乘賢聖 等 差別 名 也 。 以 下 智 證 故 得 聲聞 菩提 。 以 中 智 證 故 得 緣覺 菩提 。 以 上 智 證 故 得 無上菩提 。 故 言 而有 差別 也 。


經 。 須菩提 於意云何 若人 滿 三千大千 世界 七寶 以用布施 是人 所 得 福德 寧為多不 　 第二 較量 顯 勝 也 。 文別有二 。 初 舉 劣 後 辨 勝 。 初中復四 。 一問二答 三 徵 四 釋 。 此初問也 。 所以 斷 疑 之 後 有 較量 者 。 當知 疑 生 即 理 惑 。 疑 斷 即 福 增 。 福 增 既 在 於 能詮 故 彰 施 福 之 非 福 。 而 今 返 問 善現 者 。 寶 豐 而 福 勝 故 曰 甚多 。


經 。 何以故 　 第三 徵 也 。 以 多 為 聚 。 聚 有二義 。 一 積聚 義 。 二 進 趣 義 。 義 既有 兩 。 今 但 言 多 為 目 何等 故 須 徵 矣 。


經 。 是 福德 即 非 福德 性 是故如來 說 福德 多 　 第四 釋 也 。 言 福德 者 。 謂 施 等 積聚 之 福 也 。 即 非 福德 性 者 。 謂 非 持 經說 法 進 取 之 福 也 。 是故如來 說 福德 多 者 。 是 積聚 多 也 。


經 。 若復有人 於 此 經 中 受持 乃至 四句 偈 等 為他人說 其福勝彼 　 第二 辨 勝 也 。 文中 有 四 。 一標 二 徵 三 釋 四 結 。 此初也 施 寶 雖 滿 於大千 。 總 以 積聚 之 福 故 多 為 劣 。 持 經 下 至 於 四句 為 是 進 取 之 福 。 故 名 為勝 。 言 受持 者 。 受 謂 領納 聽聞 。 持 謂 任持 不忘 。 受持 者 令 自成 佛 。 為他說 者 令 他 成佛 。 自利利他 皆 菩提 業 。 是故 此 福 勝 彼 難量 矣 。


經 。 何以故 　 第二 徵 也 。 怪 其 福 勝 所以 返 徵 。 是故 論云 云何 此 二 能 大 得 菩提 耶 。


經 。 須菩提 一切諸佛 及 諸佛 阿耨多羅 三藐三 菩提 法 皆 從 此 經 出 　 第三 釋 也 。 一切諸佛 者 。 所謂 法 身 諸佛 也 。 及 諸佛 阿耨多羅 三藐三 菩提 者 。 謂 報 化 身 也 。 皆 從 此 經 出 者 。 法 身 從 此 經 顯 出 。 報化二身 從 此 經 生 出 也 。


經 。 須菩提 所謂 佛法 者 即 非 佛法 　 第四 結 也 。 此明 生了二因 得 三 身 果 。 總名 佛法 。 佛 謂 覺 者 。 即能 覺 為 智 身 。 法 謂 所證 。 即 所覺 為 法 身 。 能覺所覺 合 而 稱 之 故 名 佛法 。 即 非 佛法 者 。 謂 如來 所 得 佛法 非 二乘 等 共 佛法 矣 。


經 。 須菩提 於意云何 須陀洹 能 作是念 我 得 須陀洹 果 不 　 自 下 斷 第四 疑 。 此名 聲聞 得 果 疑 。 論敘疑云 。 何 說 聖人 以 無為 法 得 名 。 以是義故 。 彼 法 不可取 不可說 。 若 爾 須陀洹 等 聖人 取 自 果 。 云何 言 彼 法 不可取 不可說 。 既 如 證 如說 。 云何 成 不可取 說 。 為斷此疑 經 文有三 。 一總 約 四 果 以 顯 其 得 。 二別 約 羅漢 以 顯 其 失 。 三引 己 證 成 種 彰 其 事 。 前 中 有 四 。 所謂 四 果 。 一一 果 中 皆有 問答徵釋 。 此 即 初 果 之中 第一 問 也 。 須陀洹 者 名合 二 義 。 一名 預流 。 創 預 出 世 聖果 流 故 。 二名 逆 流 。 已 逆 世間 生死 流 故 。 此人 永斷 三界 見 惑 我 執 已 亡 。 以 須菩提 證 無學 道 能知 是 事 。 為欲 成 其 無 取 說 義 。 是故 問 言 。 須陀洹 人 已 斷 我 執 。 作是念 言 我 得 果 以 不 。


經 。 須菩提 言 不也 世尊 　 第二 答 也 。 善現 了知 須陀洹 人 我 執 已 亡 。 離 分別 見 故 答言 不也 。


經 。 何以故 　 第三 徵 也 。


經 。 須陀洹 名為 入 流 而 無 所 入 不 入 色 聲 香味觸 法 是名 須陀洹 　 第四 釋 也 。 名為 入 流 者 。 義 如上 解 。 而 無 所 入 者 。 以 無 我 故 。 而 不見 有 我 。 是 入 流 者 不 入 色聲香等 者 。 以 無 我 故 不見 六塵 境界 。 以為 我 所 故 言 不 入 也 。


經 。 須菩提 於意云何 斯陀含 能 作是念 我 得 斯陀含 果 不 　 第二 果 中 初 問 也 。


經 。 須菩提 言 不也 世尊 　 第二 答 也 。


經 。 何以故 　 第三 徵 也 。


經 。 斯陀含 名 一 往來 而實 無 往來 是名 斯陀含 　 第四 釋 也 。 斯陀含 者 名 一 往來 。 人 中 得 果 。 一往 天上 一來 人間 便 得 滅 度 。 天 中 亦然 。 如是之人 同 證 我 空 亦 無所得 。


經 。 須菩提 於意云何 阿那含 能 作是念 我 得 阿那含 果 不 　 第三 果 中 初 問 也 。


經 。 須菩提 言 不也 世尊 　 第二 答 也 。


經 。 何以故 　 第三 徵 也 。


經 。 阿那含 名為 不來 而實 無來 。 是故 名 阿那含 　 第四 釋 也 。 阿那含 者 此 云 不來 。 亦曰 不還 。 已 盡 欲界 漏 故 。 非 數數 來 又 不 還來 二十五有 。 此等 所 斷 我 執 前 亦同 前 故 無所得 。


經 。 須菩提 於意云何 阿羅漢 能 作是念 我 得 阿羅漢 道 不 　 第四 果 中 初 問 也 。


經 。 須菩提 言 不也 世尊 　 第二 答 也 。


經 。 何以故 　 第三 徵 也 。


經 。 實 無有 法 名 阿羅漢 　 第四 釋 也 。 阿羅漢 者 名曰 不生 。 已 盡 三有 業 煩惱 故 。 獲得 盡 智 無生智 。 深 證 我 空 故 無所得 。


經 。 世尊 若 阿羅漢 作是念 我 得 阿羅漢 道 即為 著 我 人 眾生 壽 者 　 大 文 第二 。 別 約 羅漢 以 顯 其 失 也 。 若 阿羅漢 起 得 果 之 念 。 即 有 著 我 人 等 過 也 。


經 。 世尊 佛說 我 得 無諍三昧 人 中 最為第一 是 第一 離 欲 阿羅漢 　 第三 引己 證 成 重 彰 其 事 。 文 復有 四 。 一明 佛 先 記 。 二 彰 己 不取 。 三 返 釋 。 四 順 成 。 此 即 第一 明 佛 先 記 也 。 言 無諍 者 定 之別 名 。 三昧 者 定 之 總 稱 。 此 定 具足 慈悲 能 護 彼 我 遠離 惑 諍 有 勝 功德 。 俱 解脫 中 離 空 障 者 。 善現 最勝 故稱第一 。 言 離 欲 者 。 欲 即是 貪 。 貪 於 諸惑 過失 偏 重 。 今 舉 重 以 攝 輕 。 即是 離 煩惱 障 也 。


經 。 我 不 作是念 我 是 離 欲 阿羅漢 　 第二 彰 己 不取 也 。


經 。 世尊 我 若 作是念 我 得 阿羅漢 道 世尊 即 不說 須菩提 是 樂 阿蘭那 行 者 　 第三 返 釋 也 。 若有 我見 即 有 彼 諍 。 諍 若 不 亡 佛 不應 記 。 記 必 不妄 當知 無 我 。 阿蘭那 者 此 云 無諍 也 。


經 。 以 須菩提 實 無 所行 而 名 須菩提 是 樂 阿蘭那 行 　 第四 順 成 也 。 實 無 所行 者 。 謂 心善解脫 。 於 二障 中 不 復 行 故 。 而 名 須菩提 是 樂 阿蘭那 行 者 。 由 斷 二障 故 樂 行 也 。


經 。 佛告 須菩提 於意云何 如來 昔在 燃燈 佛 所 於法 有 所 得 不 　 自 下 斷 第五 疑 也 。 此名 菩薩 得 法 疑 。 論敘疑云 。 釋迦如來 昔 於 燃燈 佛 所 授 法 。 彼 佛 為 此 佛說 法 。 若 如是 云何 彼 法 不可取 不可說 。 為斷此疑 。 經 文有二 。 先問後答 。 此初問也 。 如來 所以 反 問 須菩提 者 。 欲明 佛 及 菩薩 已 證 真如 。 真 如法 中 豈 取 說 耶 。


經 。 世尊 如來 在 燃燈 佛 所 於法 實 無所得 　 第二 答 也 。 善現 所以 有 此 答 者 。 正顯 燃燈 如來 已 證 菩提 法 故 。 離 名 言 即 佛 無說 示 之相 。 復 明 釋 迦 菩薩 已 登 受記 之 位 。 位 證 無生 。 即知 無聞無得 之 取 故 。 曰 於法 實 無所得 也 。


經 。 須菩提 於意云何 菩薩 莊嚴 佛土 不 　 自 下 斷 第六 疑 也 。 此名 菩薩 莊嚴 土 疑 。 論敘疑云 。 若 聖人 以 無為 法 得 名 。 是 法 不可取 不可說 。 云何 諸 菩薩 取 莊嚴 淨佛國土 。 為斷此疑 經 文 有 五 。 一問二答 三 徵 四 釋 五 勸 。 此初問也 。 如來 所以 反 問 須菩提 者 。 為明 菩薩 必 不 以 取 相 之 心 莊嚴 佛土 不 。


經 。 不也 世尊 　 第二 答 也 。


經 。 何以故 　 第三 徵 也 。 何故 菩薩 非 莊嚴 佛土 不 耶 。


經 。 莊嚴 佛土 者 即 非 莊嚴 是名 莊嚴 　 第四 釋 也 。 莊嚴 者 有 二 。 一 取 識 外 淨土 為 所 莊嚴 。 此是 取 想 莊嚴 也 。 二 了知 淨土 不離 自心 。 此是 離 想 莊嚴 。 今言 莊嚴 者 。 是 離 想 莊嚴 也 。 即 非 莊嚴 非 取 心 外 形 相 莊嚴 也 。 是名 莊嚴 者 。 是 第一義諦 離 想 莊嚴 也 。


經 。 是故 須菩提 諸 菩薩 摩訶薩 應 如是 生 清淨 心 不應住 色 生 心 不應住 聲 香味觸 法 生 心 應 無所住 而生 其心 　 第五 勸 也 。 如來 所以 誡 勸 者 。 欲令眾生 不住 心 外 形 相 莊嚴 成就 。 唯識 第一義諦 莊嚴 也 。 不應住 色 生 心 者 。 以 彼 六塵 即 形 相 莊嚴 。 若 住 於 此 便 失 於 彼 。 是故 重 言 應 無所住 而生 其心 。


經 。 須菩提 譬如有人 身 如 須彌山 王 於意云何 是 身 為 大 不 　 自 下 斷 第七 疑 也 。 此 報 佛 有 取 疑 。 論敘疑云 。 若 聖人 以 無為 法 得 名 。 彼 法 不可取 不可說 。 云何 受樂 報 佛 自取 法 王 身 。 云何 餘 世間 人 復 取 彼 是 法 王 身 。 為斷此疑 經 文有二 。 初 問 答 斷 疑 。 後 校量顯勝 。 前 中 有 四 。 一問二答 三 徵 四 釋 。 此初問也 。 言 譬如有人 舉 報 佛 之 身 也 。 如 須彌山 王 者 。 顯 身 勝 大 也 。 是 身 為 大 不 者 。 問 佛 大 身 有 分別 心 取 大 相 不 。 須彌山 者 此 云 妙 高 。 四寶合成 。 六萬 諸山 而 為 眷屬 。 然 今 此中 以 彼 山 王 喻 報 佛 身 。 如 須彌山 王 出 過 眾 山 故 名為 大 。 而 不 自取 我 是 山 王 。 受樂 報 佛 出 過 眾聖 勝 故 名 大 。 而 不 自取 我 是 法 王 。 其義相似 故 引 為 喻 。


經 。 須菩提 言 甚大 世尊 　 第二 答 也 。 答 意 是 身 雖 大 以 無分別 不取 大 相 。


經 。 何以故 　 第三 徵 也 。 其 無分別 其故何耶 。


經 。 佛說 非 身 是名 大 身 　 第四 釋 也 。 佛說 非 身 者 。 非 有漏 有 為 身 也 。 是名 大 身 者 。 是 無漏 無為 身 也 。


經 。 須菩提 如恒河中 所 有沙數 如是 沙等恒河 於意云何 是 諸 恒河沙 寧為多不 　 第二 校量顯勝 也 。 文中有二 。 先 約 外 財 。 後 約 內 財 。 前中復二 。 一 舉 劣 勝 。 二 釋 勝 所以 。 前中復二 。 初 舉 劣 後 顯 勝 。 前 中 又 四 。 一問 沙 二 答 沙 三 問 福 四 答 福 。 此 即 第一 問 沙 也 。 此 下 所以 重 校量 者 。 為 破 疑情 外人 疑 曰 。 前 說 持 經 四句 過 於 三千世界 七寶 布施 。 今 說 無量 恒河沙 世界 七寶 。 亦 過 三千世界 七寶 布施 。 二 義 俱 勝 。 何等 勝 功德 而能 得 大 菩提 。 今 斷 此 疑 。 顯 此 持 經 功德 非 但 過 於 三千世界 七寶 布施 。 亦勝 捨 無量 恒河沙 世界 七寶 布施 。 由 此 持 福 能 得 大 菩提 。 非 由 施 福 故 重 校量 。 顯 其 勝劣 。 言 如恒河中 所 有沙數 者 。 第一 重 略明 沙 無量 也 。 如是 恒河沙 者 。 第二 重 總明 河 無量 也 。 於意云何 是 諸 恒河沙 寧為多不 者 。 第二 廣明 沙 無量 也 。 寧 之 言 能 總 問 爾許 河 沙 能 為 多 不 。


經 。 須菩提 言 甚多 世尊 但 諸 恒 河 尚 多 無數 何況 其 沙　 第二 答 沙 也 。 獨 舉 沙河 尚 多 無量 況 說 河 沙 此 非 甚 耶 多 。


經 。 須菩提 我 今 實言告汝 若有 善男子 善女人 以 七寶 滿 爾 所 恒河沙 數 三千大千 世界 以用布施 得福多不 　 第三 問 福 也 。 我 今 實言告汝 者 。 為欲 校量 先 顯 如來 口 無失 故 。 若 善男子 等者 。 兼 明 能 之 心 也 。 以 七寶 者 。 正明 所施 之量 也 。 滿 爾 所 恒河沙 數 世界 者 。 總 顯 施 寶 量 也 。


經 。 須菩提 言 甚多 世尊 　 第四 答 福 也 。


經 。 佛告 須菩提 若 善男子 善女人 於 此 經 中 乃至 受持 四句 偈 等 為他人說 而 此 福德 勝 前 福德 　 第二 顯 勝 也 。 此中 施 多 而 福 劣 者 。 以 有漏 因 違 涅槃 故 。 持 經 至 少 而 福 增 者 。 以 無漏 因 破 生死 故 。


經 。 復次 須菩提 隨 說 是 經 乃至 四句 偈 等 。 當知 此 處 一切世間 天 人 阿修羅 皆應 供養 如佛 塔廟 　 大 文 第二 釋 勝 所以也 。 文 總 有 四 。 一尊 處 故 勝 。 二 同 說 故 勝 。 三 降 染 故 勝 。 四 超 淨 故 勝 。 就 中 第一 尊 處 故 勝 中 文 復有 四 。 一辨 處 尊 。 二明 人 勝 。 三 雙 釋 。 四 問 答 。 此 即 第一 辨 處 尊 也 。 如王 所居 非 說 多少 。 乃至 暫時 一切 見 者 。 悉皆 恭敬 說 。 此 經 處 亦復如是 。 非 論 多少 。 下 至 一偈 應 當 供養 。 所以然者 。 此 大乘 法 諸經 王 故 。 天 人 阿修羅 者 。 六趣 之中 略 舉 三 也 。 此 三 福業 供養 義 增 。 是故 偏 述 餘 三 罪 報 多 。 諸 障礙 雖有 少分 略 而 不 論 。


經 。 何況有人 盡 能 受持讀誦 須菩提 當知是人 成就 最上 第一希有 之法 　 第二 明 人 勝 也 。 說 一偈 處 處 是 非情 猶 應 供養 義 同 塔廟 。 何況 盡 能 受持 之 人 。 人 成 勝慧 得 非 尊 重 。 言 何況 者 。 一 以 無情 況 有情 。 謂 次 處 況 人 。 二 以 少 說 多 。 即 一偈 況 於 盡 受 。 當知是人 成就 最上 第一希有 之法 者 。 總明 持 經 。 菩薩 成 無住 行 。 近 超 地 上 諸果 具 多 。 百法明門 。 遠 趣 無上菩提 成 一切種智 。 總 以 佛 之 果 體 無 勝 故 名為 最上 。 超過 諸地 名為 第一 。 世間 所 無 名為 希有 。


經 。 若是 經典 所在之處 即為 有 佛 若 尊 重 弟子 　 第三 雙 釋 也 。 今言 經典 所在之處 者 。 義 含 說 經 人 及 說 經 處 。 以 處 及 人 皆 所依 故 。 即為 有 佛 者 。 為 顯 說 經 處 開示 法 身 如 塔廟 故 。 若 尊 重 弟子 者 。 為 敬 持 經 人 如 弟子 重 佛 相似 也 。 故 魏 本 云 尊 重 似 佛 也 。


經 。 爾時 須菩提 白 佛言 世尊 當 何 名 此 經 我等 云何奉持 　 第四 問 答 也 。 文 復有 四 。 一問二答 三 徵 四 釋 。 此初也 。 此中 所以 問 答 經 名 及 受持 者 。 以 佛 世尊 嘆 二 處 勝 故 。 今明 受持 者 。 應 先 知 名字 及 受持 方法 。 是故 於 此 尊 處 文中 便 申 問 答 。 當 何 名 此 經 者 。 問 經 名 也 。 我等 云何奉持 問 受持 方法 也 。


經 。 佛告 須菩提 是 經 名為 金剛般若 波羅蜜 以 是名 字 汝 當 奉持 　 第二 答 也 。 金剛 者 喻 也 。 即 堅利 寶 。 般若者 法 也 。 即 無分別智 。 波羅蜜 者 名 到彼岸 。 顯 此 真智 極 究竟 故 。 以 是名 字 汝 當 奉持 者 。 以 猶 用 也 。 是 由 此 也 。 用 此 能詮之名 詮 彼 所詮之理 。 理 為義 持 名為 文 。 持 文 義 恭 受 總名 為 奉持 。


經 。 所以者何 　 第三 徵 也 。 徵 經 名義 是 何 意 也 。


經 。 須菩提 佛說 般 若 波羅蜜 即 非 般 若 波羅蜜 　 第四 釋 也 。 言 佛說 般 若 波羅蜜 者 。 謂 觀 照 等 真實 慧 也 。 即 非 般 若 波羅蜜 者 。 謂 非 二乘 等 相似 慧 也 。


經 。 須菩提 於意云何 如來 有 所說 法 不 　 總 中 第二 同 說 故 勝 也 。 文 復有 二 。 一問二答 。 此初問也 。 此中 問 意 。 明 釋迦如來 離 諸佛 所說 法 外別有 一法 。 是佛所說 不 。


經 。 須菩提 白 佛言 世尊 如來 無 所說 　 第二 答 也 。 總 言 如來 無 所說 者 。 為 顯 說 同 非 謂 世尊 都 無 言 說 也 。


經 。 須菩提 於意云何 三千大千 世界 所有微塵 是為多不 　 總 中 第三 降 染 故 勝 也 。 將 明 此 義 。 先 辨 因果 有其三種 。 一 布施 因果 。 因 謂 布施 果 謂 煩惱 。 由 取 相 施 增 煩惱 故 。 二 世界 因果 。 因 謂 世界 果 謂 微塵 。 由 界 聚 相 散 為 塵 故 。 三 持 經 因果 。 因 謂 持 經 果 謂 法 身 。 由 能持 說 證 法 身 故 。 今此文中 校量 前 二 以 顯 後 一 。 然 經 舉 諸 微塵 等者 。 即 世界 因果 。 此 之 微塵 名為 色 塵 。 體 是 無記 。 但 坋 色 身 不 坋 法 身 。 非 如 布施 所 生 煩惱 名為 法 塵 。 能 坋 淨 心 及 以 法 身 故 。 今 將 此 無記 因果 對 彼 布施 染污 因果 。 彼 尚 不 及 無記 塵 。 因 何 能 更 方 持 說 之 福 。 故 知 施 福 增 有 因 經 滅 惑 也 。 今 釋 此 文 復 分為二 。 初 舉劣顯勝 。 後 辨勝過劣 。 前中有二 。 一問二答 。 此初問也 。 三千大千 世界 者 。 舉 其 因 也 。 所有微塵 者 。 顯 其 果 也 。 是為多不 者 。 問 其量 也 。 所以 問 此 微塵 多少 者 。 將 顯 染 塵 過 於 此 故 。


經 。 須菩提 言 甚多 世尊 　 第二 答 也 。 此中 所言 甚 者 。 即 以 世界 至 大 微塵 極 少 破 麁 為 細 塵 即 無邊 多 義 難量 故 言 甚 也 。


經 。 須菩提 諸 微塵 如來 說 非 微塵 是名 微塵 　 第二 辨勝過劣 也 。 文 復有 二 。 初約 果 辨 。 後 約 因 辨 。 此即初也 。 諸 微塵 者 。 謂 世界 無記 塵 也 。 如來 說 非 微塵 者 。 謂 非 如 施 福 所 生 染 煩惱 塵 也 。 是名 微塵 者 。 是 地 等 之 微塵 也 。


經 。 如來 說 世界 非 世界 是名 世界 　 第二 約 因 辨 也 。 如來 說 世界 者 。 謂 微塵 之 因 器 世界 也 。 非 世界 者 。 謂 非 染 塵 之 因 施 福 之 世界 也 。 是名 世界 者 。 是 無記 塵 因 器 世界 也 。 此中 文 意 。 為明 施 福 是 染 煩惱 因 。 尚 劣 世界 無記 塵 因 。 何 能 比此 持 經 功德 也 。


經 。 須菩提 於意云何 可 以 三十二相 見 如來 不 總 中 第四 超 淨 故 勝 。 文 復有 四 。 一問二答 三 徵 四 釋 。 此初問也 。 將 釋 此 義 。 先明 因果 有其三種 。 一 布施 因果 。 因 謂 布施 果 即 依報 。 二 持戒 因果 。 因 謂 持戒 果 即 正報 。 三 持 經 因果 。 因 謂 持 說 果 即 法 身 。 今明 三十二相 者 。 此 乃 偏 舉 中間 持戒 因果 。 對量 前 後 之 優劣 耳 。 總 以 持戒 為 正報 之 因 。 已 勝 布施 依報 之 業 。 何況 布施 為 取 相 之 福 。 而能 比持 經 離 相 之 福 耶 。 此中 文 意 舉果顯因 故 。 問 持戒 所感 三十二相 之 身 為 是 持 經 所 顯 法 身 以 不 。


經 。 不也 世尊 不可以 三十二相 得 見 如來 第二 答 也 。 若 以 相 見 同 法 身 者 。 義 不 然 也 。


經 。 何以故 　 第三 徵 也 。 何故 持戒 福 所感 之 身 非法 身 也 。


經 。 如來 說 三十二相 即是 非 相 是名 三十二相 　 第四 釋 也 。 言 如來 說 三十二相 者 。 謂 持戒 福 所感 色 身 之相 也 。 即是 非 相 。 謂 非 持 經 智慧 所 得 法 身 之相 也 。 是名 三十二相 者 。 結 成 初句 也 。 此中 文 意 。 明 其 持戒 不及持經 故 名 超 淨 也 。 戒 福 能生 淨 報 。 尚 自 不及持經 施 福 能生 染 因 。 豈 比持 經 功德 。


經 。 須菩提 若有 善男子 善女人 以 恒河沙 等 身命布施 　 第二 內 財 校量 也 。 文 復有 二 。 一 舉劣顯勝 。 二 釋 勝 所以 。 前中有三 。 一 舉 劣 。 二 顯 勝 。 三 領解 。 此 初 舉 劣 也 。 前 雖 捨 無量 珍寶 為 是 外 財 。 猶 疑 輕 尠 。 今 舉 恒沙 身 命 為 是 內 財 。 恐 將 殊勝 。 有 斯 疑惑 故 重 校量 。 言 善男子 等者 。 兼 舉 無貪 心 也 。 以 恒河沙 等 身命布施 者 。 正明 無量 福 也 。


經 。 若復有人 於 此 經 中 乃至 受持 四句 偈 等 為他人說 其福甚多 　 第二 顯 勝 也 。 取 相 布施 雖 捨 多 身 。 終成 有漏 離 相 持 經 縱 傳 一偈 已 過 無量 。 所以然者 。 世間 出 世間 因 非 □ 故 。


經 。 爾時 須菩提 聞 說 是 經 深解義趣 涕淚悲泣 　 第三 領解 也 。 文 復有 二 。 一 領解 。 二 歎 勝 。 此文初也 。 言 涕淚悲泣 者 。 涕 者 落 也 。 淚 者 目 津 也 。 神 慟 謂 之 悲 。 無 聲 淚 下 謂 之 泣 。 彼 須菩提 聞 能詮 深 教 解 所詮 深 義 。 又 聞 捨 恒河沙 身 命 不 如 持 經 一偈 。 所以 念 彼 捨 身 之 苦 。 欻 爾 增悲 敦 敬 法 之 誠 零 然 下 淚 。 問 。 聞 經 悟 解 應 喜 。 何 以 悲泣 。 答 。 有 悟 解生 悲 。 如 須菩提 聞 此 經 有 悟 解生 喜 。 如 舍利弗 。 聞 法華經 有 悟 解生 悲 喜 。 如 善 集 王 。 聞 金光明經 悲喜交集 。 今 須菩提 所以 悲泣 者 。 謂 耳 飡 正說 慧 鑑 真如 。 一 即 慜 彼 捨 身 之 苦 。 二 即 忻 今 所說 。 三 即 恨 不 早 聞 。 四 傷 不聞 之 者 。 所以 有 此 悲泣 也 。


經 。 而白佛言 希有 世尊 佛說如是 甚深經典 　 此 下 第二 嘆 勝 也 。 而白佛言 者 。 啟告 之 詞 也 。 希有 世尊 者 。 總 嘆 勝 也 。 佛說如是 甚深經典 者 。 別 舉 所 嘆 希有 法 也 。


經 。 我從昔來 所 得 慧 眼 未曾 得 聞 如是 之 經 　 大 文 第二 釋 勝 所以也 。 文別有四 。 一 希有 故 勝 。 二 不同 餘 法 故 勝 。 三 堅實 故 。 四 勝 餘 修多羅 故 勝 。 此文初也 。 所謂 昔 得 慧 眼 開 人 空 目 出 煩惱 障 見 無 我 理 。 其 所 得 者 。 謂 是 化 城 非 究竟 故 。 今 聞 此 經 聞 法 空 目 破 所知障 。 見 法 空 如 其 所 得 者 。 即 真實 所 乃名 希有 也 。


經 。 世尊 若復有人 得 聞 是 經 信 心 清淨 即生 實相 當知是人 成就 第一希有 功德 　 第二 不同 餘 法 故 勝 。 文 復有 二 。 初標 舉 。 後 釋 成 。 此 文 標 舉 也 。 此 經 不同 餘 教 。 詮 佛 所 得 甚深 法 故 。


經 。 世尊 是 實相 者 則是 非 相 是故如來 說 名 實相 　 第二 釋 成 也 。 言 實相 者 。 謂 依 此 經 生 如實 信 。 即是 非 相 者 。 謂 不同 世間 虛妄 信 也 。 是故如來 說 名 實相 者 。 引教 證 成 結 初句 也 。


經 。 世尊 我 今 得 聞 如是 經典 信解受持 不足 為難 若 當來 世 後 五 百歲 其有眾生 得 聞 如是 信解受持 是人 即為 第一希有 　 第三 堅實 故 勝 也 。 文 復有 三 。 一總 舉 。 二別 釋 。 三 述 讚 。 此 總 舉 也 。 為 此 法門 智 體 堅實 猶 若 金剛 。 慧 用 深入 能 除 惑 障 故 。 令 持 者 處 下 惡 之 世 成 第一 之功 。 今 總 以 須菩提 成就 五 義 故 。 聞 經 信解 不足 為難 。 一 非 難 時 故 謂 得 值 如來 。 二 佛 攝 授 故 謂 具 信 出家 。 三 得 無學 果 故 謂 辦 諸 功德 。 四 蒙 佛 加持 故 謂 速 令 開解 。 五 成就 變化 謂 實 是 菩薩 。 由斯 道 理 不名 希有 。 彼 未來 者 無 是 五 義 。 具 多 障 難 能 受持 者 故稱第一 也 。


經 。 何以故 　 第二 別 釋 也 。 文中有三 。 一明 我 空 。 二明 法 空 。 三明 俱 空 。 就 我 空 中 先徵後釋 。 此即初也 。 總 問 未來 受持 之 人 。 何以獨 成 第一希有 也 。


經 。 此人 無 我 相 人 相 眾生 相 壽 者 相 　 第二 釋 也 。 此中 相 字 並 從 想 義 。 由 持 經 人 了 我 空 故 。 不 復能 起 我 人 等 想 故 。


經 。 所以者何 　 第二 明 法 空 也 。 先徵後釋 。 此 初 徵 也 。 但 說 我 空 想 應 有 耶 。


經 。 我 相 即是 非 相 人 相 眾生 相 壽 者 相 即是 非 相 　 後 文 釋 也 。 我 相 等者 。 謂 能 取 我等 之 心 也 。 即是 非 相 者 。 謂 此 執 心 當 體 故 。


經 。 何以故 　 第二 明 俱 空 也 。 先徵後釋 。 此 初 徵 也 。 一切諸法 不離 能取所取 。 今 總 言 空 其 意 何 也 耶 。


經 。 離 一切 諸相 即 名 諸佛 　 後 文 釋 也 。 相 若 不空 佛 不應 離 。 離 得 覺 者 即是 空 。


經 。 佛告 須菩提 如是如是 若復有人 得 聞 是 經 不驚不怖 不畏 當知是人 甚為希有 　 第三 述 讚 也 。 言 如是如是 者 。 謂 上 所說 正 是 其義 故 名 如是如是 。 即 印可 之 詞 也 。 得 聞 是 經 不驚不怖 不畏 者 。 謂 成就 信解 也 。 論云 驚 者 謂 非 處 生 懼 。 是故 名 驚 。 以可 呵 故 。 如 非 道 行 故 。 怖 者 心 體 怖 故 已 起 不 能斷 。 疑 心 者 畏 者 一向 怖 故 。 其心 必 竟 驚怖 墮 故 。 離 此 三種 聞 經 信解 故 名 希有 。


經 。 何以故 　 第四 勝 餘 修多羅 故 勝 也 。 文 復有 二 。 先徵後釋 。 此 初 徵 也 。 不 驚 等者 。 有何奇特 名 希有 也 。


經 。 須菩提 如來 說 第一 波羅蜜 非 第一 波羅蜜 是名 第一 波羅蜜 　 後 文 釋 也 。 謂 顯 此 經 。 於 一切 波羅蜜 教 中 是 最妙 故 。 由 此 世間 難 生 信解 。 多 起 疑 謗 。 是故 若聞 不生 驚 等 即為 希有 。 如來 說 第一 波羅蜜 者 。 即是 此 經 所詮 第一 波羅蜜 也 。 非 第一 波羅蜜 者 。 謂 非是 餘 經 所詮 第一 波羅蜜 也 。 是名 第一 波羅蜜 者 。 結 成 初句 也 。


金剛 經 疏卷上


