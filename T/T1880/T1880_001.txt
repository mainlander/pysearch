No .  18 8 0
金 師子 章 雲間 類 解


晉 水 沙門 淨 源 述


法 非 喻 不 顯 。 喻 非法 不生 。 是故 至 人 。 見 一 真 之性 匪 殊 也 。 故 用 金 師子 以 況 之 。 見 群生 之 器 匪 齊 也 。 故 用 諸法 章 以 導 之 。 富 哉 。 非 吾 祖 賢首 垂 一乘 之 文 。 廓 十方 之 奧 。 則 何 以 流 慈 訓 世 。 隨機 有 授 。 非 天 冊 聖 帝 卑 萬乘 之 心 。 尊 三寶 之 教 。 則 奚 能 因 喻 了 法 。 由 法 達 性 者 乎 。 然 而 斯 文 。 禪 叢 講席 莫 不 崇 尚 。 故 其 注解 。 現 行于世 者 殆 及 四 家 。 清源 止 觀 禪師 注 之 於前 。 昭 信 法 燈 大士 解 之 於 後 。 近 世有 同 號 華 藏 者 。 四衢 昭 昱 法 師 。 五 臺 承 遷 尊 者 皆有 述 焉 。 曆 觀 其 辭 。 或 文 煩 而 義 闕 。 或 句 長 而 教 非 。 遂 使 修 心 講說 二 途 。 方 興 傳 習 之 志 。 反 陷 取 捨 之情 。 源 不 佞 。 每 念 雅 誥 嘗 疚 于 懷 。 既 而 探 討 晉 經 二 玄 。 推窮 唐 經 兩 疏 。 文 之 煩 者 刪 之 。 義 之 闕 者 補之 。 句 之 長者 剪 之 。 教 之 非 者 正 之 。 其間 法 語 奧 辭 。 與 祖 師 章 旨 炳然 符 契 者 。 各 從 義 類 以 解 之 。 于時 絕 筆 於 雲間 善住 閣 。 故 命 題 曰 雲間 類 解 焉 。 元豐三年 歲 次 庚申 四 月八日 序 。


華嚴 金 師子 章　 華嚴 標 所 宗 經 。 金 師子 章 正 立 其 名 。 舉 喻 顯 法 。 序 文 備 矣 。


京 大 薦 福 寺 沙門 法藏 述 　 京 即 長 安漢 高 祖 所 都 也 。 大 薦 福 寺 。 唐 中 宗 所建也 。 沙門 。 乃 釋 子 生善滅惡 之 稱 。 次 二 字 名 諱 也 。 出家 傳 道 翻 宣 茂 德 。 具 如 聖 宋 高僧傳 。 并 唐 閻 少 監 碑 銘 。 若夫 判 五 章 教 道 。 則 隴西 美 之 。 於 釋 論 集 六 重 觀門 。 而 河 東 推 之 於 塔 銘 耳 。 抑 又 遵 此 章 旨 而 為 規 式 。 則 雜華 圓覺 二 疏 載 之 詳 矣 。 述 者 樂 記 云 。 明 也 。 鄭玄曰 。 訓 其義 也 。


初明 緣起 　夫 至聖 垂 教 以 因緣 為宗 。 緣 有 內外 之殊 。 世出世 之 異 故 。 標 第一 明 諸緣 起 也 。


二 辨 色空 　 前 明 緣起 莫 逾 色空 。 幻 色 俗諦 。 真空 真諦 。 二諦 無礙 唯 一 中 道 。 故 次辨 色空 也 。


三約 三性 　 空 宗 。 俗諦 明 有 。 即 遍計依他 也 。 真諦 明 空 。 即 圓成實性 也 。 故 次 第三 約 三性 也 。


四 顯 無相 　 遍 計 。 情有理無 。 依 他 。 相 有性 無 。 圓成 。 理 有情 無 。 性 有 相 無 。 故 次 第四 顯 無相 也 。


五 說 無生 　 前 之 四門 。 真俗 有 無 皆 成 對 待 。 今 此 一門 。 唯 辨 妙 性 本 無增減 。 故 第五 說 無生 。


六 論 五 教 　夫 妙 性 無生 。 超群 數 而 絕 朕 。 然 機 緣 有 感 。 逐 根性 以 類 分 。 故 次 第六 論 五 教 也 。


七勒十玄 　 以 義 分 教 。 教 類 有 五 。 前 四 小 大 始終 漸頓 皆 偏 。 今 示 圓融 。 故 次 第七 勒 十 玄 也 。


八 括 六 相 　 雲 華 十 玄 根 於 觀門 。 剛 藏 六 相 源 乎 大 經 。 經 觀 融 通 相 玄 交 徹 。 故 第八 括 六 相 。


九 成 菩提 　 六 相 遒 文 。 一 經 奧 旨 。 非情 識 所 窺 。 唯 智 眼 所 覩 。 將 遊 薩婆若 海 。 故 第九 成 菩提 。


十 入 涅槃 　 菩提 智 果 。 覺 法 樂 也 。 涅槃 斷 果 。 寂靜 樂 也 。 照而常寂 。 心 安 如海 。 故 第十 入 涅槃 。


明 緣起 第一


謂 金 無自性 隨 工巧 匠 緣 　 金 喻 真如 不守自性 。 匠 況 生 滅 隨順 妄緣 。


遂 有 師子 相 起 　 喻 真妄和合 。 成 阿賴耶識 。 此 識 有二義 。 一者 覺 義 。 為淨 緣起 。 二者 不覺 義 。 作 染 緣起 。


起 但是 緣 故 名 緣起 　 經云 。 諸法 從 緣起 。 無緣 即 不起 。 即 理事無礙 門 。 同 一緣 起 也 。 上句 示 緣 。 中 句 辨 起 。 下句 總結 。 然 釋 此 初 章 。 非 獨 摭 起 信 申 義 。 亦 乃 採 下 文 為 準 。


辨 色空 第二


謂 師子 相 虛 唯 是 真金 　 幻 色 之相 既 虛 。 真空 之性 唯 實 ( 諸 本 無 虛 字 唯 五 臺 注 本 有 之) 。


師子 不 有 金體 不 無 　 色相 從 緣 而 非有 。 揀 凡夫 實 色 也 。 空 性 不變 而 非 無 。 揀 外道 斷 空 也 。


故 名色 空 　 色蘊 既 爾 。 諸法 例 然 。 大品云 。 諸法 若 不空 。 即 無道無果 。 上句 雙 標 色空 。 次句 雙 釋 。 下句 雙 結 。


又 復 空 無 自相 。 約 色 以明 　 空 是 真空 。 不礙 於色 。 則 觀 空 萬行沸騰 也 。


不礙 幻 有 。 名為 色空 　 色 是幻 色 不礙 於空 。 則 涉 有 一道 清淨 也 。 總 而 辨 之 。 先 約性 相 不變隨緣 。 以 揀 斷 實 。 後 約 不住生死 涅槃 。 以明 悲智 。


約 三性 第三


師子 情 有 。 名為 遍 計 　 謂 妄情 。 於 我 及 一切 法 。 周遍 計 度 。 一一 執 為實 有 。 如癡 孩 。 鏡 中 見 人 面 像 。 執 為 有 命 質礙 肉 骨 等 。 故 云 情 有 也 。


師子 似 有 。 名曰 依 他 　 此 所執 法 。 依 他 眾緣 相 應 而起 。 都 無自性 。 唯 是 虛相 。 如鏡 中 影 。 故 云 似 有 也 。


金性 不變 。 故 號 圓成 　 本覺 真心 始覺 顯現 。 圓滿 成就 真實 常住 。 如鏡 之 明 故 云 不變 。 有 本 作 不 改 。 亦通 上 文 依 空 宗 申 義 。 蓋 躡 前 起 後 也 。 此 章 引 性 宗 消文 。 亦以 喻 釋 喻 也 。 若依 教 義 。 章 明 三性 各有 二 義 。 遍計所執 性 有二義 。 一情 有 。 二 理 無 。 依他起性 有二義 。 一似 有 。 二 無性 。 圓成實性 有二義 。 一 不變 。 二 隨緣 。 今 文 各 顯 初 一 。 皆 隱 第二 。 仰 推 祖 意 單複 抗 行 。 義 有 在 焉 。


顯 無相 第四


謂 以 金 收 師子 盡 　 既 攬 真金 而成 師子 。 遂 令 師子 諸相 皆盡 。


金 外 更 無 師子 相可得 　 真金 理 也 。 師子 事 也 。 亦同 終南 云 。 以離 真理 外 無 片 事 可得 。


故 名 無相 　 名號 品 云 。 達 無相 法 住 於 佛 住 。 無量 義 經云 。 其 一法 者 。 所謂無相 。 然 名號 品 約 果 。 無量 義 約 理 。 理 果 雖殊 。 無相 一 也 。


說 無生 第五


謂 正見 師子 生 時 。 但是 金 生 　 上句 妄 法 隨緣 。 下句 真性 不變 。 偈云 。 如 金 作 指 環 。 展轉 無 差別 。


金 外 更 無 一物 　 離 不變 之性 無 隨緣 之相 。 問 明 品 云 。 未曾有 一法 。 得 入 於 法性 。


師子 雖有 生 滅 。 金體 本 無增減 　 成 事 似 生 。 而 金性 不 增 。 則 起唯法起 也 。 體 空 似 滅 。 而 金性 不減 。 則 滅唯法滅 也 。


故 曰 無生 　 大 經云 。 蘊 性 不可 滅 。 是故 說 無生 。 又云 。 空 故 不可 滅 。 此是 無生 義 。 疏 云 。 無生 為 佛法 體 。 諸經 論 中 皆 詮 無生 之 理 。 楞伽 說 。 一切 法 不生 。 中 論 。 不生 為 論 宗 體 。


論 五 教 第六


一 師子 雖 是 因緣 之法 。 念念生滅 　 以 師子 屬 乎 緣 生 。 原 人 論 辨 小乘 教 。 亦云 。 從 無始來 因緣力故 。 念念生滅 相續 無窮 。


實 無 師子 相可得 　 論 次 云 。 凡愚 不覺 執 之 為實 。


名 愚法聲聞 教 　 因 說 四諦 。 而 悟 解 故 號 聲聞 。 既 除 我 執 。 未達 法 空 。 故 名 愚 法 。 有 本 作 愚人 法 名 聲聞 教 。 然 此 一教 下 攝 人 天 。 由 深 必 收 淺 故 上 該 緣覺 。 以 其 理 果 同 故 。 例 如 約 人 辨 藏 。 唯 出 聲聞 藏 耳 。


二 即 此 緣 生 之法 　躡前 起 後 也 。 初 文 師子 二 字 。 亦通 此 用 。 下 三 皆 然 。


各 無自性 徹底唯空 　 始 自 形骸 之 色 。 思慮 之 心 。 終至 佛果 一切種智 。 皆 無自性 徹 於 有 表 唯 是 真空 。 以 色 性自空 。 非色滅空 也 。


名 大乘 始 教 　 始 初 也 。 大品云 。 空 是 大乘 之 初門 。 此 教 有 二 。 一 始 教 。 亦名 分 教 。 今 但 標 始 教 者 。 以 深 密 第二第三 時 教 。 同 許 定 性 無性 俱 不成 佛 故 。 今合 之 唯 言 始 教 耳 。


三 雖復 徹底唯空 不礙 。 幻 有 宛然 　 空 是 真空 。 不礙 幻 有 。 即 水 以 辨 於 波也 。


緣 生 假 有 。 二 相 雙 存 　 有 是幻 有 。 不礙 真空 。 即 波 以明 於 水 也 。


名 大乘 終 教 　 緣起 無性 。 一切皆 如 。 方是 大乘 至 極 之 談 。 故 名為 終 。 此 亦有 二 。 一 終 教 。 對 前 始 教 立 名 。 二 實 教 。 對 前 分 教 立 名 。 分 猶 權 也 。 始 權 而終 實 。 以 有 顯實 宗 故 。 然 終 實 二 宗 。 并 始 分二 教 。 皆 大乘 漸 門 耳 。


四 即 此 二 相 。 互奪兩亡 　 以 理 奪 事 而 事 亡 。 即 真理 非 事 也 。 以 事 奪 理 而 理 亡 。 即 事 法 非理 也 。 亦同 行 願 疏 中 。 形 奪 無 寄 門 。


情 偽 不存 　 反 疏 上句 。 理 事 雙 亡 。 則情 識 偽 相 。 無 所 存 矣 。


俱 無有 力 。 空 有 雙泯 　 由 前 互奪 故 皆 無力 。 理 奪 事 則 妙 有 泯 也 。 事 奪 理 則 真空 泯 也 。 心 經 略 疏 云 。 空 有 兩 亡 。 一味 常 顯 。


名 言 路 絕 。 棲 心 無 寄 　 通 結 心 言 罔 。 及 寶藏 論云 。 理 冥 則 言語道斷 。 旨 會 則 心行處滅 。


名 大乘 頓 教 　 頓 者 。 言 說 頓 絕 。 理 性 頓 顯 。 一念 不生 即是 佛 等 。 故 楞伽 云 。 頓 者 如鏡中像 頓 現 非 漸 。 此 亦有 二 。 一 逐 機 頓 。 即 此 文 示 之 。 二 化儀 頓 。 即 後 圓教 收 之 。


五 即 此情 盡 體 露 之法 。 混 成 一塊 　 情盡見除 也 。 大 疏 亦云 。 情 盡 理 現 諸見 自 亡 。 混 成 一塊 者 。 約 法 則 混 成 真性 。 約 喻 則 一塊 真金 故 。 裴 相 序 云 。 融 瓶 盤 。 釵釧 為 金 。


繁興大用 。 起 必 全 真　 用 則 波騰鼎沸 。 全 真體 以 運 行 。


萬象 紛 然 。 參而不雜 　 萬法 起 。 必 同 時 一際 理 無 先 後 。 釋 上 二 節 。 依 還 源 觀 。


一切 即 一 。 皆 同 無性 　 無量 中 解 一 也 。 大 經云 。 華藏世界 所有 塵 。 一一塵中 見 法界 。


一 即 一切 。 因果歷然 　 一 中 解 無量 也 。 禪 詮 都 序 云 。 果徹因源 位 滿 。 分 稱 菩薩 。


力 用 相 收 。 卷舒自在 　 一 有 力 收 多 為 用 。 則 卷 他 一切 。 入 於 一 中 。 即 上 文 一切 即 一 。 皆 同 無性 也 。 多 有 力 收 一 為體 。 則 舒 己 一 位 。 入 於 一切 。 即 上 文 一 即 一切 。 因果歷然 也 。 文 雖 先 後 。 義 乃同 時 。 故 云 卷舒自在 也 。


名 一乘 圓教 　 所說 。 唯 是 法界緣起 無礙 。 相 即 相 入 重重無盡 。 此 亦有 二 。 謂 同 教 一乘 。 圓 全 收 諸教 宗 。 別教一乘 。 圓 全 揀 諸教 宗 。


勒 十 玄 第七


一 金 與 師子 同 時 成立 。 圓滿 具足 　 師子 六根 。 與 金 同 時 成立 。 以 表 人 法 因果 體 用 悉皆 具足 。 妙嚴品 云 。 一切 法門 無盡 海 。 同 會 一法 道場 中 。


名 同 時 具足 相 應 門 　 大 疏 云 。 如海 一渧 具 百川 味 。


二 若 師子 眼 收 師子 盡 。 則 一切 純 是 眼 。 若 耳 收 師子 盡 。 則 一切 純 是 耳 　 眼 耳 互 收 。 純 一事 故 。


諸根 同 時 相 收 。 悉皆 具足 　 會 諸根 之 同 。 例 眼 耳 之別 。


則 一一皆 雜 。 一一皆 純 。 為 圓滿 藏 　 眼 即 耳 等 皆 雜 也 。 如 菩薩 入 一 三昧 。 即 六度 皆 修 無量無邊 諸餘 行 德 。 俱 時 成就 故 名為 雜 。 耳 非 眼 等 皆 純 也 。 又 入 一 三昧 唯 行 布施 無量無邊 。 更 無 餘 行 名之為 純 。 即 教 義 章 云 。 純 雜 自在 無 不 具足 。 名 圓滿 藏 。


名 諸藏 純 雜 具德 門 　 此名 依 至 相 立 。 賢首 新 立 廣陜 自在無礙 門 故 。 大 疏 云 。 如 徑 尺 之 鏡 。 見 千里 之 影 。


三 金 與 師子 相 容 。 成立 一多無礙 　 多 容 一 則 六根 成立 。 多 容 多 則 師子 無殊 。


於中 理 事 各各不同 　 金性 喻 理 。 師子 喻 事 。 二 雖 互 容 。 性 相 各別 。


或 一 或 多 。 各 住 自 位 　 此 經偈云 。 以 一 佛土 滿 十方 。 十方 入 一 亦無 餘 。 世界 本 相 亦 不壞 。 無比 功德 故 能 爾 。


名 一多 相 容 不同 門 　 大 疏 云 。 若 一室 之 千燈 。 光 光相 涉 。


四 師子 諸根 。 一一 毛 頭 。 皆 以 金 收 師子 盡 　 諸根 諸 毛 。 各 攝 全 體 。


一一 徹 遍 師子 眼 。 眼 即 耳 。 耳 即 鼻 。 鼻 即 舌 。 舌 即 身 　 諸根 相 即 。 體 非 用 外 。


自在 成立 。 無障無礙 　 經云 。 一 即是 多 。 多 即 一 。 文隨於義 。 義 隨 文 。


名 諸法 相 即 自在 門 　 大 疏 云 。 如 金 與 金色 二 不相離 。


五 若 看 師子 唯 師子 無 金 。 即 師子 顯 金 隱 　 相 顯 性 隱 。


若 看 金 唯 金 無 師子 。 即 金 顯 師子 隱 　 性 顯 相 隱 。


若 兩 處 看 。 俱 隱 俱 顯 　 性 相 同 時 。 隱顯 齊 現 。


隱 則 祕密 。 顯 則 顯 著 　 賢首 品 云 。 東方 入 正受 。 西方 從定起 。


名 祕密 隱顯 俱 成 門 　 大 疏 云 。 若 片 月 澄 空 。 晦 明 相 並 。


六 金 與 師子 。 或隱或顯 。 或 一 或 多 　 若 觀 金 時 師子 似 隱 。 唯 顯 一 金 。 觀 師子 時 金性 似 隱 。 具 顯 諸根 。


定 純 定 雜 。 有力無力 　 一體 真金 純 而有 力 。 六根 分 異 雜 而 無力 。


即 此 即 彼 。 主 伴 交 輝 　 此 主 彼 伴 。 交 光 互 參 。


理 事 齊 現 。 皆悉 相 容 　 教 義 章 云 。 猶如 束 箭 。 齊 頭 顯現 。


不礙 安立 微細 成辦 　 經云 。 一塵 中 有 無量 剎 。 剎 復為 塵 說 更 難 。


名 微細 相 容 安立 門 　 大 疏 云 。 如 瑠璃 瓶 。 盛 多 芥子 。


七 師子 眼 耳 支節 。 一一 毛 處 。 各有 金 師子 。 一一 毛 處 師子 。 同 時 頓 入 一 毛 中 　 以 一切 攝 一切 。 同 入 一 中 。 即 交 涉 無礙 門 偈云 。 一切 佛剎微塵 等 。 爾 所 佛 坐 一 毛孔 。


一一 毛 中 皆有 無邊 師子 。 又 復 一一 毛 。 帶 此 無邊 師子 。 還 入 一 毛 中 　 又 以 一切 攝 一切 帶 之 。 復 入 一 中 。 即 相 在 無礙 門 。 偈云 。 無量 剎海 處 一 毛 。 悉 坐 菩提 蓮華 座 。


如是 重重無盡 。 猶 天 帝網 珠 　 梵語 。 釋 迦 提桓因 陀羅 。 此 云 能 仁 。 天 主 網 珠 。 即 善法 堂 護淨 珠 網 。 取 譬 交 光 無盡 也 。


名 因陀羅 網 境界 門 　 大 疏 云 。 若 兩 鏡互照 。 傳 耀 相 寫 。


八 說 此 師子 以 表 無明 。 語 其 金體 具 彰 真性 　 妄 法 生 滅 無明 也 。 如來 藏 不生 滅 真性 也 。


理 事 合 論 。 況 阿賴 識 令生 正 解　 理 事 即 真妄 。 論云 。 真妄和合 非一非異 。 名 阿賴耶識 。 此 識 有 覺 不覺 二 義 。 覺 即 令生 真性 正解 。 不覺 即 令生 無明 正解 。 若約 善財 參 諸知識 。 遇 三毒 而 三德 圓 。 皆生 正解 。


名 託 事 顯 法 生 解 門 　 大 疏 云 。 如 立 像 竪 臂 。 觸 目 皆 道 。


九 師子 是 有為之法 。 念念生滅 　 隨 工匠 緣 。 時 時 遷 謝 。


剎那 之間 。 分 為 三際 　 攝 前 標 後 。


謂 過去現在 未來 。 此 三際 各有 過現未來 　 普賢行 品 云 。 過去 中 未來 。 未來 中 過去 。 亦離 世間 品 。 答 普 慧 之 問 也 。


總 有 三 三 之 位 。 以 立 九 世 。 即 束 為 一段 法門 　 如 師子 諸根 諸 毛 。 本 純 一 之 金 也 。


雖 則 九 世 各各 有 隔 相 。 由 成立 融 通 無礙 。 同 為 一念 　 通 玄 論云 。 十世古今 。 始終 不離 於 當念 。


名 十 世 隔 法 異 成 門 　 大 疏 云 。 若 一夕 之 夢 。 翱翔 百年 。


十 金 與 師子 。 或隱或顯 。 或 一 或 多 。 各 無自性 。 由 心 迴轉 　 謂 全 心 一事 。 隨 心 遍 一切 中 。 即 一 隱 多 顯 也 。 全 心 之 一切 。 隨 心 入 一事 中 。 即 多 隱 一 顯 也 。 以 表 師子 與 金 悉皆 迴轉 。 而 無定 相 耳 。


說 事 說 理 。 有 成 有 立 　 經云 。 應 觀 法界 性 。 一切 唯 心 造 。


名 唯 心 迴轉 善 成 門 　 賢首 亦 改 此 一門 。 為主 伴 圓明 具德 門 。 故 大 疏 云 。 如 北辰 所居 。 眾星 拱 之 。


括 六 相 第八


師子 是 總相 　 一 即 具 多 。 為 總相 。


五根 差別 是別 相 　 多 即 非 一 。 名別 相 。


共 從 一緣 起 是 同 相 　 多 類 自 同 。 成 於 總 。


眼 耳 等 不 相 濫 。 是 異 相 　 名 體 別 異 現 於 同 。


諸根 合會 。 有 師子 是 成 相 　 一多緣起 理 妙 成 。


諸根 各 住 自 位 。 是 壞 相 　 壞 住 自 法 常 不作 。 教 義 章 中 。 有 入 句 偈文 。 上 引 六句 。 隨 文 注 之 。 末 後 二句 結 歎 。 勸修 云 。 唯 智 境界 非 事 識 。 以 此 方便 會 一乘 。 彼 章 廣 寄 一 舍 。 以 喻 六 相 。 後 學 如 仰 祖 訓 。 宜 悉 討 論 耳 。


成 菩提 第九


菩提 。 此 云 道 也 。 覺 也 　 翻 梵 從 華 。 新 舊 二 義 。


謂 見 師子 之 時 。 即 見 一切 有為之法 。 更 不待 壞 。 本來寂滅 　 淨名云 。 眾生 即 寂滅 相 。 不復更滅 。


離 諸 取 捨 。 即 於 此 路 。 流 入 薩婆若 海 。 故 名為 道 　 離 諸 取 捨 之 言 。 義 屬 上句 。 文 連 下句 。 謂 不捨 一切 有 為 。 而 取 寂滅 無為 。 則 義 屬 上句 也 。 既 取 捨 情 亡 。 自然流入 一切 智海 。 則 文 連 下句 也 。 第八 不動 地 亦明 斯 旨 。 薩婆若 。 云 一切 智 。 今明 果德 為 道 。 故 深廣如海 耳 。


即 了 。 無始已來 所有 顛倒 。 元 無有 實 。 名之為 覺 　 起信論云 。 一切眾生 不 名為 覺 。 以 從 本來 念念相續 。 未曾 離 念 故 。 說 無始無明 。 即 同 此 文 無始已來 所有 顛倒 也 。 論 又云 。 若得 無念 者 。 則知 心 相 生住異滅 。 乃至 本來 平等 同 一覺 故 。 即 同 次 文 。 元 無有 實 。 名之為 覺 矣 。


究竟 具 一切種智 。 名 成 菩提 　 究竟 極 果 也 。 亦名 究竟 覺 。 一切種智 即 三智 之 一 也 。 昔 圭峯 疏 。 圓覺 以 一切種智 。 釋 圓明 。 賢首 述 還 源 。 由 圓明 而 證 菩提 。 今 文 謂 具 一切種智 而成 菩提 者 。 通 而 辨 之 。 雖 發 辭 小 異 而歸 宗 大 同 也 。 若依 起 信 。 有 大智 用 無量方便 。 乃至 得 名 一切種智 。 皆屬 同 教 。 又 按 昭 信 鈔 文 。 敘 五 教 機 各 成 菩提 。 唯 取 圓宗 。 以 因果 二門 相 攝 即別 教 耳 。


入 涅槃 第十


見 師子 與 金 二 相 俱 盡 。 煩惱 不生 　 二 相 俱 盡 。 所 觀 境 空 也 。 煩惱 不生 。 能緣 心 泯 也 。 內外 雙 亡 。 玄 寂 著 矣 。


好醜 現前 。 心 安 如海 　 新 記 云 。 如 金 作 器 巧拙 懸殊 。 即 好醜 現前 也 。 記 次 文 云 。 一以貫之 唯 金 究竟 。 即 心 安 如海 也 。 上句 覆 疏 二 相 俱 盡 。 下句 覆 疏 煩惱 不生 。


妄想 都盡 無 諸 逼迫 。 出 纏 離障 。 永 捨 苦 源 。 名 入 涅槃 　 惑 業 都盡 。 無 集諦 之 妄想 也 。 三 苦 皆 亡 。 無 苦諦 之 逼迫 也 。 無漏 智 發 出 纏 離障 。 則 道諦 已 修 也 。 解脫 自在 永離 苦 源 。 則 滅諦 已 證 也 。 入 者 。 了達 解悟 之名 。 涅槃 義 翻 。 圓寂 經云 。 流轉 是 生死 。 不動 名 涅槃 。 然 涅槃 一 章 。 誠 雜華 之 淵 蘊 。 故 晉 譯 寶 王 性 起 。 而 搜 玄 探 玄 。 鉤 深 以 索 隱 。 唐 翻 如來出現 。 則 舊 疏 新 記 。 聯 芳 而續 焰 。 且 高麗國 中 斯 文 尚 備 。 而 傳授 不絕 。 況 此 諸部 盡 出 中 華 。 願 諸 後 昆 。 求 師 鑽仰 同 報 雲 華 賢首 清涼 圭峰 之 劬 重 德 耳 。


金 師子 章 雲間 類 解


