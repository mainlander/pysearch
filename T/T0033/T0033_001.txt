No .  33  [ No .  26 ( 3 7) ,  N os .  34 ,  3 5 ]
佛說 恒 水 經


西 晉 三藏法師 法炬譯


聞 如是 ：


一時 ， 佛 與 大 比丘 僧 、 諸 弟子 、 菩薩 俱 行 到 恒 水 。 諸天 人民 、 鬼神 、 龍 、 人 非 人 ， 及 初 發道意 者 無央數 ， 各持 華香伎樂 皆 追 從 佛 ， 已 到 恒 水 ， 施 座 而坐 ， 眾會 皆 定 。 月十五日 說 戒 時 ， 阿難 從坐起 ， 正 衣服 ， 前 作禮 ， 以 頭 腦 著 佛 足 ， 却 長跪叉手 白 佛言 ： 「 諸 弟子 坐 安定 ， 願 佛可 說 戒 經 。 」 佛 默然 不應 ， 阿難 還就 坐 甚久 。 到 夜半 ， 阿難 復起 前 ， 長跪叉手 白 佛言 ： 「 夜 已 半 ， 諸 弟子 坐 皆 安定 ， 願 聞 佛說 戒 經 。 」 佛 復 默然 不應 ， 阿難 復 還就 坐 大 久 。 鷄 向 欲 鳴 ， 阿難 復起 前 ， 長跪叉手 白 佛言 ： 「 鷄 欲 鳴 ， 諸 弟子 願 欲 聞 說 佛 戒 經 。 」


佛告阿難 言 ： 「 人 生死 展轉 五 道 以 往來 ， 在 世間 甚大 勤苦 ， 不 自 識 知 前世宿命 本末 者 ， 皆 坐 心 意 不 端 故 。 人 身 甚難 得 ， 已 得 人 身 ， 佛 經 戒 復 難 得 值 聞 ， 已 得 聞 佛 經 戒 ， 信 入 佛 道 復 難 ， 已 入 佛 道 ， 守持 經 戒 復 難 得 。 佛 欲 說 戒 經 ， 今 坐 中 有 一 弟子 ， 不能 持 佛 戒 經 ， 用 是故 佛 不說 戒 經 。 」


阿難 白 佛言 ： 「 我 不知 何所 弟子 不 持 佛 戒 經 ？ 」


摩訶 目乾連 三昧 徹 視 ， 見 不 持戒 弟子 ， 即起 往至 其 前 謂 之 言 ： 「 卿 為 佛 作 弟子 ， 不能 持戒 法 ， 是為 捐棄 之 人 ， 不應 與 尊 者 共 同 坐 席 ， 當起 出 ， 不得 復 入 眾中 。 」 佛告 摩訶 目乾連 ： 「 汝 好 曉 令 出 不 持戒 弟子 。 」 即 自 慚愧 出去 。


佛告 諸 弟子 ： 「 善 聽 今 說 法 。 」 諸 弟子 皆 叉手 言 ： 「 唯然受教 。 」


佛言 ： 「 大海 水 有 朝夕 來 往 時 不 過 故 際 ， 還 去 亦不 過 故 際 。 諸 弟子 皆 當 端 心 正 汝 意 ， 還 自 視 中 表 五藏 ， 思惟 生死 甚 勤苦 ， 當 奉持 戒 經 不 當 缺 犯 。 持五戒 者 ， 還 生 世間 作 人 。 持 十 善 者 得生 天 。 持 二百五十 戒 者 ， 現 世 可得 阿羅漢 、 辟支佛 、 菩薩 、 佛 泥洹 大道 。 以 道 以 受 人 身 ， 當 奉持 經 戒 ， 死 死 不 當 缺 犯 大 如 毛髮 ； 譬如 海 水 朝夕 來 往 時 不敢 過 故 際 。 海 中 有 七寶 。 何 謂 七寶 ？ 一者 白銀 ， 二者 黃金 ， 三者 珊瑚 ， 四者 白珠 ， 五者 車𤦲 ， 六者 明月珠 ， 七者 摩尼珠 ， 是為 海 中 七寶 。 今 佛 道 中 亦有 七寶 。 」


佛言 ： 「 道 寶 是 也 。 一者 須陀洹 ， 二者 斯陀含 ， 三者 阿那含 ， 四者 阿羅漢 ， 五者 辟支佛 ， 六者 發 意 念 度 一切 菩薩 ， 七者 佛 泥洹 大道 ， 是為 七寶 。 欲得 道 寶 者 ， 皆 當 棄捐 婬泆 、 瞋恚 、 愚癡 ， 持戒 精進 累 積 功德 ， 中 外 清淨 自守 ， 無常 高士 如是 。 海 水 不受 惡露 ， 若有 死 人 、 污穢 臭處 、 不 清潔 者 ， 疾 風吹 著 岸 上 。 今 佛 道 中 不受 污穢 不 持 經 戒 惡人 ， 諸 有 犯 經 戒 者 ， 乃 牽 臂 出 之 。 譬如 四輩 鼠 ： 一者 屋間 鼠 ， 二者 家 中 鼠 ， 三者 野田 鼠 ， 四者 清溷 中 鼠 。 屋間 鼠 不能 居 平地 ， 平地 鼠 不能 居 屋間 ， 野田 中 鼠 不能 居 人 家 ， 人 家 鼠 不能 居 野田 ， 清溷 中 鼠 不能 出 清溷 中 也 ， 不知 倉 中 饒 穀 故 也 。 人 復有 四輩 。 何 謂 四輩 ？ 一 輩 人 端 心 正意 持戒 不犯 ， 欲得 阿羅漢 道 。 二 輩 人 者 持戒 精進 ， 欲得 辟支佛 道 。 三 輩 人 持戒 學 問 明 經 智慧 ， 念 度 一切 欲得 佛 道 。 四輩 人 託 名為 弟子 ， 不能 奉持 明 戒 不 欲 學 問 ， 心 意 猶豫 恐 不得 道 故 。 是為 前 却 弟子 ， 如是 四輩 鼠 。 」


佛言 ： 「 諸 弟子 ！ 天 下 有 五 江 ， 東 流一江字 沙 祿 ， 南 流一江字 阿夷 ， 西 流一江字 恒 ， 北 流一江字 默 徘徊 ， 中 流 名字 為 江 ； 轉 流 入 海 皆 棄 本 名字 ， 當 為 海 水 。 」


佛言 ： 「 諸 弟子 ！ 有 婆羅門 種 ， 有 剎利種 ， 有 工師 種 ， 有 田 家 種 ， 有 乞人 。 有 若 于 輩 ， 各自 道 說 言 ： 『 我 種 豪貴 。 』 如 愧 富樂 貧賤 ， 當 如 五 江 水 入 海 ， 若干 輩 為 佛 作 弟子 ， 皆 當 棄 本 名字 ， 乃為 是 佛 弟子 耳 ！ 安得 復有 貴賤 自貢高 ？ 先 知 當 教 後 知 ， 不得 言 ： 『 我 知 道 。 』 自 憍貴 ； 不得 言 ： 『 學 久 知 經 多 。 』 不得 言 ： 『 我 所作 意 應 道 ， 彼 所作 非 作 。 』 是 者 皆為 犯戒 ， 不得 入 眾中 也 。 道 法 長 幼 相 教 護 ， 當 相 承 用 ， 有 未解 經 道 者 ， 不得 向 說 深 事 ， 此 為 大 過 。 天 下 大 雨 水 ， 水 流 入 水 溝 ， 水 溝 流 入 溪㵎 ， 溪㵎 流 入 江 ， 江 流 入 海 中 ， 海 水 不增不減 。 諸 弟子 ！ 學 道 得 須陀洹 者 ， 有 得 斯陀含 、 阿那含 者 ， 有 得 阿羅漢 者 ， 有 得 辟支佛 者 ， 有 得 阿惟越致 者 ， 有 得 佛 泥洹 道 者 ， 來 者 去 者 ， 佛 道 亦不 增 亦不 減 ， 如海 水 不增不減 也 。 」


佛言 ： 「 海 中 有 大 魚 ， 一者 長 四 千里 ， 二者 長 八 千里 ， 三者 長 萬二千 里 ， 四者 長 萬六千 里 ， 五者 長 二 萬里 ， 六者 長 二 萬四千 里 ， 七者 長 二 萬八千 里 。 學 問 不 值 明 師 ， 安 知 天 下 有 大道 乎 ？ 乘 船 遊 於 洿 池 泉 流 ， 安 知 天 下 有 江海 ？ 佛 經 如 江海 ， 一切世間 經 書 皆因 佛 經 而出 ， 經 難 得 再 見 聞 ， 當 取 諷誦 讀 ， 却 後 數千萬 億歲 ， 乃 復有 佛 經 戒 耳 。 日月星宿 當有 壞 敗 時 ， 奉行 佛 經 戒 無有 壞 滅 時 。 自今已後 ， 佛 不 復說 經 戒 。 佛 經 戒 甚重 ， 中 有 受 持戒 犯 惡 者 ， 頭破作七 分 故 也 。 」


佛說 經 訖 ， 諸 弟子 皆 一心 重 持戒 法 ， 諸天 人民 、 鬼神 、 龍 皆 起 前 ， 以 頭面著地 ， 為佛作禮 而去 。


佛說 恒 水 經


