No .  7 50
沙彌 羅 經


失 譯 附三秦錄


昔有 小兒 ， 名曰 沙彌 羅 。 年始七歲 ， 意 好 道德 ， 隨 一 沙門 ， 為 作 弟子 。 處 在 山 中 ， 給 師 所 使 ； 誦 念 經 法 ， 心 不 懈怠 。 至 年八歲 ， 得 阿羅漢 。 道 眼 能 洞 視 ， 所見 無 極 ； 耳能徹聽 ， 天上 、 天 下 所為 善惡 ， 皆悉 聞 之 ； 身能飛行 ， 在 能 至 到 。 能 分 一身 ， 變作 萬 身 ； 自在 現 化 ， 無 所 不作 。 自 知宿命 ， 所從來 生 ， 及 諸人 物 、 蚑行 蠕動 皆悉知之 。 坐 見 宿 命 ， 為 五 母 作 子 ， 時 便 自 笑 。


時 師 顧 問 ， 語 沙彌 羅 ： 「 汝 笑 何等 ？ 此間 山 中 亦無 歌舞 ， 汝 笑 我 耶 ？ 」


沙彌 羅言 ： 「 不敢 笑 師 ， 我 還 自 笑 ！ 一 神 受 身 ， 為 五 母 作 子 ， 五 母 為 我 晝夜 啼哭 ， 感 傷 愁毒 ， 不能 自 止 ， 恒 言 念 子 ， 未曾忽忘 。 自 念 一身 ， 而 愁 五 家 ， 是 以 自 笑 ， 不敢 笑 師 。


「 我 為 第一 母 作 子 時 ， 有 並 隣 居 ， 亦生 一子 ， 與 我 同 日 。 我 死 以 後 ， 同 日 子 出入行步 。 母 見 之 ， 便 言 ： 『 悲 念 我子 在家 ， 亦 當 出入行步 如是 ！ 』 感 傷 悲 哀 ， 淚下如雨 。


「 我 為 第二 母 作 子 時 ， 我 夭 命 早 死 。 我 母 見 人 乳 兒 ， 便 念 乳 我 ， 悲 念 感 傷 。


「 我 為 第三 母 作 子 時 ， 年 始 十歲 ， 我 命 復 死 。 我 母 飯 時 ， 便 悲淚 出 ： 『 我子 在 者 ， 當 與 俱 食 ； 捨 我 死 去 ， 使 我 獨 食 ？ 』 哽咽 呼 天 ， 怨 言 念 子 。


「 我 為 第四 母 作 子 時 ， 薄 命 先 死 。 我 母 見 我等 輩 ， 同 時 因 媒 娶婦 ， 悲 念 我 言 ： 『 今 子 在 者 ， 亦 當 娶婦 ！ 我 何 所犯 ， 而 殺 我子 ？ 』


「 我 為 第五 母 作 子 時 ， 年始七歲 ， 好 道 辭 家 ； 捨 母 隨 師 ， 入 山 求 道 ； 一心 思 禪 ， 得 阿羅漢 道 。 我 母 日日 啼哭 、 念 我 ： 『 我 生 一子 ， 隨 師 學 道 ， 不知 所在 ？ 飢渴 寒暑 ， 今 為死 、 生 ？ 』


「 於是 五 母 共 會 一處 ， 各各 悲 哀 ， 言 念 我子 ， 相 對 啼哭 ， 不能 自 止 。 我 一 魂神 ， 展轉 五 母 腹 中 作 子 ， 依 因 二 親 ， 受 形 成 人 ， 而 使 五 母 啼哭 發 狂 ， 各 念 我 身 ， 乃欲 自殺 ， 是故笑耳 ！


「 我 念 世間 ， 欲 網 因緣 、 生死 罪 福 ， 造 行 根 源 —— 惡 入 地獄 ， 善行 生 天 。 我 畏 世 苦 ， 辭 家 入 山 ； 精進 禪定 ， 得 道 昇 仙 。 覩 見 餓鬼 、 地獄 、 畜生 苦 痛 之處 ， 代 為 恐怖 ， 憐傷 五 母 ， 不能 自脫 ， 又 憂 我 身 。 我 所 求索 ， 願 行 如言 ， 永離 生死 ， 斷 絕 身 根 ， 如人 不 種 ， 當 所 泥洹 。 」


善 會 師 說 已 ， 飛騰虛空 。


沙彌 羅 經


